༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG8828
ImageGroup:
ISBN:
11KG8832
9787105106745
LCCN:
n/a
Title:
རྟགས་རིགས་དང་ཕྱོགས་སྒྲའི་རྩོད་ལན་དང་ལུང་འགལ་ཕྱོགས་ཆོས་འཁོར་ལོའི་རེའུ་མིག་གཞན་
སྟོང་བགྲོ་གླེང་ཐེངས་གསུམ་པའི་དྲིས་ལན།
rtags rigs dang phyogs sgra'i rtsod lan dang lung 'gal phyogs chos 'khor lo'i
re'u mig gzhan stong bgro gleng thengs gsum pa'i dris lan/
དངོས་གྲུབ་དཔལ་
Author:
Descriptor:
Original Publication:
dngos grub dpal
printed from computerized input
kun mkhyen dgongs rgyan/;7
pe cin/
mi rigs dpe skrun khang/
2010
Place:
Publisher:
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
Un/a
In/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 2/2011



RE
༄༅། །རྟགས་རིགས་དང་ཕྱོགས་སྒྲའི་རྩོད་ལན་དང་ལུང་
འགལ་ཕྱོགས་ཆོས་འཁོར་ལོའི་རེའུ་མིག་གཞན་སྟོང་
བགྲོ་གླེང་ཐེངས་གསུམ་པའི་དྲིས་ལན་
ཞེས་བྱ་བ་བཞུགས་སོ། །
| [Ke888 8
ཀུན་མཁྱེན་དགོངས་རྒྱན་དེབ་ཕྲེང་བདུན་པ།།
མཛད་པ་པོ་མཁན་དངོས་གྲུབ་དཔལ།
མི་རིགས་དཔེ་སྐྲུན་ཁང་།



ཀུན་མཁྱེན་ཤེས་རབ་རྒྱལ་མཚན་རྗེ།
རྗེ་བཙུན་ཏཱ་ར་ན་ཐ་ལ་ན་མོ།



༄༅། །རྟགས་རིགས་ཀྱི་རྣམ་བཞག་ལེགས་བཤད་དྲི་མ་མེད་པའི་འོད་
དང་ཕྱོགས་སྒྲའི་རྩོད་ལན་དང་ལུང་འགལ་གྱི་རྣམ་བཞག་
ཕྱོགས་ཆོས་འཁོར་ལོའི་རེའུ་མིག་གཞན་སྟོང་བགྲོ་
གླེང་ཐེངས་གསུམ་པའི་དྲིས་ལན་
ཞེས་བྱ་བ་བཞུགས་སོ། །
ཇོ་ནང་བ་
ཀུན་མཁྱེན་དགོངས་རྒྱན་དེབ་ཕྲེང་བདུན་པ།
མཛད་པ་པོ་མཁན་དངོས་གྲུབ་དཔལ།



k:|:ཀྱི
སྟོན་པ་ཤཱཀྱ་ཐུབ་པ།



དཔེ་སྐྲུན་གསལ་བྱེད།
དཔེ་སྐྲུན་གསལ་བཤད།
གངས་ལྗོངས་འདིར་ཉམས་མེད་བུ་རམ་ཤིང་བའི་བསྟན་པ་སྤྱི་དང༌། བྱེ་བྲག་
སྒྲུབ་བརྒྱུད་ཤིང་རྟ་བརྒྱད་དམ། སྔ་འགྱུར་རྙིང་མ་བ། ས་སྐྱ་བ། བཀའ་བརྒྱུད་
པ། དགེ་ལྡན་པ། ཇོ་ནང་བ་དང་ཆོས་བརྒྱུད་ཆེན་པོ་ལྔ་ཡོད་པ་ལས། དཔལ་
ལྡན་རྒྱལ་བ་ཇོ་ནང་བ་ནི་གཞན་སྟོང་དབུ་མ་ཆེན་པོའི་ལྟ་གྲུབ་འཛིན་སྐྱོང་གནང་
བའི་དབུ་མའི་གྲུབ་མཐའ་སྨྲ་བ་ཞིག་ཡིན་ལ། ཟབ་མོ་གཞན་སྟོང་གི་རྣམ་
བཞག་གསལ་བར་སྟོན་པའི་གཞུང་ལུགས་ངེས་དོན་མདོ་བཅུ། སྙིང་པོའི་
མདོ་བཅུ་སོགས་ངེས་དོན་གྱི་མདོ་སྡེ་དུ་མ་དང༌། སྔགས་བླ་མེད་ཀྱི་རྒྱུད་སྡེ་དུ་
མ། སེམས་འགྲེལ་སྐོར་གསུམ། བྱམས་ཆོས་སྡེ་ལྔ། བསྟོད་ཚོགས་དྲུག རྒྱུད་
བླ་ཐོགས་འགྲེལ། ས་སྡེ་ལྔ་སོགས་དང༌། ཀུན་མཁྱེན་རྟོན་པ་བཞི་ལྡན་ཡབ་
སྲས་དང༌། རྗེ་བཙུན་ཏཱ་ར་ནཱ་ཐ་སོགས་ཀྱི་གཞུང་ལུགས་མཐའ་ཡས་པ་སྔར་
དར་རྒྱས་སུ་བྱུང་ལ། ད་ལན་འབྲས་རབ་འབྱམས་པ་མཁན་ངག་དབང་དངོས་
གྲུབ་དཔལ་བཟང་བོ་མཆོག་གིས་ཀུན་མཁྱེན་དགོངས་རྒྱན་དེབ་ཕྲེང་བདུན་པ་
པ་རྟགས་རིགས་ཀྱི་རྣམ་བཞག་ལེགས་བཤད་དྲི་མ་མེད་པའི་འོད་དང་ཇོ་ནང་ཤམྦྷ་
ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་ཐེངས་གསུམ་པའི་དྲིས་
ལན་རབ་གསལ་སྐལ་བཟང་རྒྱན་ཕྲེང་སོགས་མཛད་ལ། །
བསྟན་བཅོས་མཛད་པ་པོ་མཁན་དངོས་གྲུབ་དཔལ་ནི། རིས་སུ་མ་
ཆད་པའི་དགོན་སྡེ་དུ་མར་དགེ་བའི་བཤེས་གཉེན་དུ་མ་བསམ་སྦྱོར་གཉིས་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།།
ཀྱིས་ཚུལ་བཞིན་དུ་བསྟེན་ནས། གཞུང་བཀའ་པོད་ལྔ་སོགས་མདོ་སྔགས་རིག་
གནས་མཐའ་དག་ལ་སྦྱངས་བ་རྒྱ་ཆེར་མཛད། མཁས་པའི་གྲགས་སྙན་གྱི་འོད་
སྣང་དཀར་པོས་འཕགས་བོད་ཀུན་ཏུ་ཁྱབ་པ་སོགས་དམ་པ་གང་གི་ངོ་སྤྲོད་
མདོར་བསྡུས་ཀུན་མཁྱེན་དགོངས་རྒྱན་དེབ་ཕྲེང་དང་པོར་བཤད་ཡོད་པས་དེར་
ཤེས་པར་བྱའོ། ། ལ་
དེང་དུས་ སུ་ དམ་པ་འདི་ཉིད་གྱིས་ཇོ་ནང་བསྟན་ འགྲོ་ཀུན་
ཕན་ལྷན་ཚོགས་དང༌། གཞན་སྟོང་བགྲོ་གླེང་སོགས་ཀྱི་ལས་འགན་བཞེས་
པ་དང་ཇོ་ནང་བཤད་གྲྭ་མདོ་སྔགས་སློབ་གླིང་ངེས་དོན་རིག་པའི་དགའ་ཚལ་
འདི་ཉིད་ཉིས་སྟོང་བརྒྱད་ཀྱི་ལོའི་བོད་ཟླ་བརྒྱད་པའི་ཚེས་བཅོ་བརྒྱད་ལ་དབུ་
འཛུགས་གནང་ཞིང་ཆོས་དང་སྒྲིགས་ལམ་གྱི་ལས་འགན་བཞེས། ༢༠༠༨
ལོའི་ཇོ་ནང་བསྟན་འགྲོ་ཀུན་ཕན་ལྷན་ཚོགས་ཐེངས་བཞི་བའི་སྐབས་སུ་དམ་པ་
འདི་ལ་མདོ་སྔགས་སློབ་གླིང་འདི་ཉིད་ཀྱི་མཁན་རབས་དང་པོའི་མཚན་རྟགས་
གནང་བ་སོགས་འཆད་རྩོད་རྩོམ་གསུམ་སོགས་ཀྱིས་བསྟན་པ་འཛིན་སྐྱོང་
བྱེད་པའི་གྲྭ་རྐྱང་དཀྱུས་མའི་ཚུལ་དུ་བཞུགས་པའི་སྐྱེས་བུ་དམ་པ་ཞིག་ཏུ་
གདའ། དེས་ན་བསྟན་བཅོས་འདི་དག་ནི་མདོ་སྔགས་སློབ་གླིང་གི་སློབ་མ་
རྣམས་བསམ་པའི་དཔལ་ཡོན་ཆེས་ཆེ་བ་ཞིག་ཐོན་རྒྱུའི་ཆ་རྐྱེན་དུ་དམིགས་
ཏེ་པར་དུ་བསྐྲུན་པའོ། །ཞེས་པ་འདི་ནི་ཇོ་ནང་མཐོ་སློབ་ཀྱི་རྩོམ་སྒྲིག་སྡེ་ཚན་
ནས་ ཕྱི་ ལོ ༢༠༡༠ རབ་ གནས་ ཐམས་ ཅད་ འདུལ་ཞེས་ པ་ལྕགས་ སྟག་
ལོའི་ཟླ ༡ ཚེས་༡༣ ལ།



དཀར་ཆག་
དཀར་ཆག་
–
-
༧
༤ ༤༠༠ བ བ - (3)
་ ་
དཔེ་ སྐྲུན་ གསལ་བཤད།
རྟགས་རིགས་ཀྱི་རྣམ་བཞག་ལེགས་བཤད་དྲི་མ་མེད་པའི་འོད། །
གཏན་ཚིགས་ཀྱི་རྣམ་བཞག་བཤད་པ་ལ་གཉིས།་ ་ ་ ་
དང་པོ་གཏན་ཚིགས་ཀྱི་རྣམ་བཞག་དངོས་ལ་གཉིས། ་ ་ ་ ་ ་ ་
༡ རྟགས་ཀྱི་མཚན་ཉིད་བཤད་པ།་་
༢ དབྱེ་ བ་ བཤད་ པ་ལ་ གཉིས། ་
1.རྟགས་ཡང་དག་བཤད་པ་ལ་གསུམ། ་ ་……………………………………
དང་པོ་རྟགས་ཡང་དག་གི་མཚན་ཉིད་བཤད་པ་གཉིས། ་ ་ ་
༡ དངོས་བཤད་པ། ་ ་ བ བ བ བ བ བ བ བ བ བ བ བ བ
༢ ཚུལ་སོ་ སོའི་ མཚན་ཉིད་སོགས་བཤད་པ་ལ་གཉིས། ་་་་་་་་
1 ཚུལ་སོ་སོའི་ལྟོས་གཞི་བཤད་པ་གཉིས།་ ་ ་ ་ ་
༡ ཕྱོགས་ཆོས་ཀྱི་ལྟོས་གཞི་ཤེས་འདོད་ཆོས་ཅན་བཤད་པ།
༢ རྗེས་ཁྱབ་དང་ལྡོག་ཁྱབ་ཀྱི་ལྟོས་གཞི་མཐུན་ཕྱོགས་མི་མཐུན་
ཕྱོགས་བཤད་པ།
2 ཚུལ་གསུམ་དངོས་བཤད་པ་ལ་གཉིས། ་ ་ ་ ་ ་
༡ ཕྱོགས་ཆོས་བཤད་པ། ་ ་
༢ ཁྱབ་པ་གཉིས་བཤད་པ།་ ་ ་ ་
གཉིས་པ་རྟགས་ཡང་དག་གི་དབྱེ་བ་བཤད་པ་ལ་དྲུག
(11)
(45)



-(45)
༠༠༡༠༠༠༠༠(89)
༣༣༡༡ ༧༠༠༠ +(91)
ལ， ，，，，，，，•(92)
༡༡ལ•(93)
ཀུན་མཁྱེན་དགོངས་རྒྱན།
དེབ་ཕྲེང་དྲུག་པ།
1 རྟགས་ཡང་དག་ལ་གྲངས་ངེས་ཀྱི་སྒོ་ནས་དབྱེ་བ་ལ་གསུམ། ་ ་ (45)
༡ འབྲས་རྟགས་ཡང་དག་བཤད་པ། ་ ་ ་ ་
༢ རང་བཞིན་གྱི་རྟགས་ཡང་དག་བཤད་པ། ་ ་ ་ ་
༣ མ་དམིགས་པའི་རྟགས་ཡང་དག་བཤད་པ། །
2 བསྒྲུབ་བྱའི་ཆོས་ ཀྱི་སྒོ་ནས་དབྱེ་བ།་་
(89)
3 བསྒྲུབ་བྱའི་ སྒོ་ ནས་ དབྱེ་བ། ་ ་
4 སྒྲུབ་ཚུལ་གྱི་སྒོ་ནས་དབྱེ་བ། ་ ་ ་
5 མཐུན་ཕྱོགས་ལ་འཇུག་ཚུལ་གྱི་སྒོ་ནས་དབྱེ་
6 རྒོལ་ བའི་ སྒོ་ ནས་ དབྱེ་བ། ་
གསུམ་པ་གྲངས་ངེས་བཤད་པ།་་་་་་་
གཉིས་ པ་ རྟགས་ལྟར་སྣང་བཤད་ པ་གཉིས། ་ ་ ་
༡ མཚན་ ཉིད་ བཤད་ པ། ་ ་.……………….………
༢ དབྱེ་ བ་ བཤད་ པ་ ལ་ གསུམ། ་…….…………...
དང་པོ་མ་གྲུབ་པའི་གཏན་ཚིགས་བཤད་པ། …………………………………………….(97)
གཉིས་པ་འགལ་བའི་གཏན་ཚིགས་བཤད་པ།་་…………………………….…..(102)
གསུམ་པ་མ་ངེས་པའི་གཏན་ཚིགས་བཤད་པ།་་་………………………………………..(108)
རྩ་བའི་ས་བཅད་གཉིས་པ་གཞན་དོན་རྗེས་དཔག་བཤད་པ་ལ་གཉིས།་ ་ -(114)
1. གཞན་དོན་རྗེས་དཔག་དངོས་བཤད་པ། …………………………………………….(114)
2. དེའི་ཤུགས་བསྟན་བསྒྲུབ་བྱ་བཤད་པ་་་……………………………………………..(118)
ཕྱོགས་སྒྲའི་རྩོད་ལན་མདོར་བསྡུས་གསལ་བའི་སྒྲོན་མེ།
，，。、(93)
༡༧༠(96)
༡༠༠༠(96)
，༠༠༠(97)
(23)
- 2



དཀར་ཆག
༧༡༤༠༤༡༠(135)
༠，༠༠༠ •(150)
ཕྱོགས་ཆོས་འཁོར་ལོའི་གཏན་ཚིགས་དགུའི་རེའུ་མིག་ ………….……….…་(127)
ལུང་འགལ་གྱི་རྣམ་བཞག་བློ་གསལ་ཡིད་ཀྱི་རྒྱན། ་ ་…….…………….………...-(128)
ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་ཐེངས་
གསུམ་པའི་དྲིས་ལན་རབ་གསལ་སྒྲོན་མེ་སྐལ་བཟང་རྒྱན་ཕྲེང་།་་་་་་
དྲི་བ་དང་པོ་ནི། ཆོས་ལྔར་ཕྱེ་བའི་ཡང་དག་པའི་ཤེས་པའི་དོན་ཞོག་
ཅེས་པའི་ལན།་ ་…….………………………………
དྲི་བ་གཉིས་པ་ཟིན་བྲིས་ལས་གཞན་དབང་གང་ཡིན་པ་རྣམས་ཀུན་
བརྟགས་སུ་འདུས་པའི་ཕྱིར་ཞེས་པའི་འདུ་ཚུལ་གང་ཞེས་པའི་ལན།་ (148)
དྲི་བ་གསུམ་པ་ནི་རྟེན་འབྲེལ་ཡན་ལག་བཅུ་གཉིས་རྟོགས་ཚུལ་ལ་ཉན་
རང་གཉིས་ཁྱད་པར་ཡོད་དམ་ཞེས་པའི་ལན།་ ་.………………….
བཞི་བ་རང་ལུགས་ལ་འདུས་མ་བྱས་ཀྱི་རྒྱུ་འབྲས་ཁས་ལེན་ནམ་ཅི་
ཞེས་པའི་ལན།……………………....………..……， ， ， ， ，，，，
དྲི་བ་ལྔ་བ་ནི། བདག་མེད་གཉིས་ཀྱི་དགག་བྱ་དང་དེ་གཉིས་དགག་
བྱ་དང་སྟོང་གཞི་གང་གི་སྒོ་ནས་འཇོག་པ་ཡིན་པའི་སྒྲུབ་བྱེད་གང་ཡིན་
ཞེས་པའི་ལན།………… …….....………………………………， ， ༡༡༡༡༡༡(157)
དྲུག་པ་རྒྱུ་མཚན་ཕལ་དང་མིང་ནི་ཀུན་བརྟགས་ཡིན། །ཞེས་པའི་སྐབས་
ནས་བསྟན་པའི་མིང་གི་དོན་ཇི་ལྟར་ཡིན་ཞེས་པའི་ལན། ་……………………..(162)
དྲི་བ་བདུན་པ་ནི། ཐེག་མཆོག་དབུ་མ་ལས། རྒྱུ་མཚན་ནང་ཚན་འཛིན་པའི་ཆ་
རྣམས་ནི། །རྫས་ཡོད། ཅེས་པའི་སྐབས་ཀྱི་རྫ་ས་ཡོད་ཅེས་པ་གང་ལ་ངོས་
འཛིན་དང་དེའི་ཚད་དང་མཚན་གཞིར་ཞོག་ཅེས་པའི་ལན། །
，，， ，(153)
བ * ༠་༠ ༠ ༠ ༠ ༠ ༢



ཁ༠»(171)
ཀུན་མཁྱེན་དགོངས་རྒྱན། །
དེབ་ཕྲེང་དྲུག་པ།
དྲི་བ་བརྒྱད་པ་མིང་དང་རྒྱུ་མཚན་གཉིས་གཅིག་དང་ཐ་དད་གང་རུང་
ཡིན་ནམ་གཅིག་དང་ཐ་དད་ཀྱི་དོན་ཇི་ལྟར་ཡིན་ཞེས་པའི་ལན། ་….…..(167)
དྲི་བ་དགུ་བ་ནི། ཐེག་ཊིཀ་ལས། འདི་སྐབས་ཀྱི་མཚན་ཉིད་ཅེས་
པའི་མཚན་ཉིད་དང་སྤྱིར་མཚན་ཉིད་གཉིས་ཀྱི་ཁྱད་པར་དང་དོན་
སོ་སོ་ནས་ཞོག་ཅེས་པའི་ལན།་ ་ ་
དྲི་བ་བཅུ་བ་ནི་ཀུན་རྫོབ་རྣམས་གཅིག་དུ་བྲལ་གྱི་རིགས་པས་བདེན་མེད་
སྒྲུབ་པའི་རྩ་སྦྱོར་དང་ཚུལ་སྒྲུབ་ཚུལ་ཇི་ལྟར་ཡིན་ཞེས་པའི་ལན།་ (175)
དྲི་བ་བཅུ་གཅིག་པ་ནི་རང་ལུགས་དང་གཞན་ལུགས་ཀྱི་རྟེན་འབྲེལ
མི་འདྲ་བར་འཇོག་ཚུལ་ཡོད་དམ་ཅི་ཞེས་པའི་ལན།་ ་ ་……………………
དྲི་བ་བཅུ་གཉིས་པ་ནི་སུམ་ཅུ་བར། གྲུབ་ནི་དེ་ལ་སྔ་མའོ། །ཞེས་པ་དང་། །
དགོངས་འགྲེལ་ལས། ངོ་བོ་ཉིད་དེ་ཁོ་ནས་ངོ་བོ་ཉིད་མ་མཆིས་པ་ཞེས་
སོགས་ཀྱི་སྐབས་ཀྱི་དངོས་བསྟན་གཙོ་བོ་ཡོངས་གྲུབ་མཐར་ཐུག་ཡིན་
ནམ་ ཅི་ ཞེས་པའི་ ལན།……..…...…………
དྲི་བ་བཅུ་གསུམ་པ་ནི། མིང་ཡིན་ན་སྡུག་བདེན་ཡིན་པས་ཁྱབ་མ་ཁྱབ་
དང༌། ཀུན་རྫོབ་ཀྱི་ཆོས་ཡིན་ན་ཆོས་ལྔའི་རྒྱུ་མཚན་ཡིན་པས་ཁྱབ་
བམ་ཅི་ ཞེས་ པའི་ ལན།་་
དྲི་བ་བཅུ་བཞི་པ་ནི། རང་ལུགས་ལ་རྟེན་འབྲེལ་ཡན་ལག་བཅུ་གཉིས་ཚར་
གཅིག་གི་འབྱུང་རིམ་ཇི་ལྟར་ཡིན་ཞེས་པའི་ལན། ………………………
དྲི་བ་བཅོ་ལྔ་པ་ནི། ཟིན་བྲིས་ལས། འོན་ཀྱང་དེ་གཉིས་རྫས་ཐ་དད་པ་
མེད་པའི་ཞེས་པའི་སྐབས་རང་ལུགས་ལ་ཉོན་མོངས་པ་ཀུན་བརྟགས་
+++++++++++(189)
༠ ༠ ༡ ༢༠༡༠༠༠༠༠(191)



དཀར་ཆག
•(214}
༠ ༠»(224)
དང་ལྷན་སྐྱེས་ཀྱི་ཁྱད་པར་དང་མཐོང་སྤང་དང་སྒོམ་སྤང་གི་ཚད་དང་དེ་
གཉིས་འགལ་ལམ་ཅི་ཞེས་ པའི་ ལན།་་་………………………….
བཅུ་དྲུག་པ་ནི། སྐབས་ཀུན་ཏུ་འཕགས་པའི་མཉམ་བཞག་ཅེས་པ་
ཡང་སློབ་འཕགས་དང་སངས་འཕགས་ཀྱི་མཉམ་བཞག་གང་ལ་ངོས་
འཛིན། མཉམ་བཞག་གང་དང་གང་དོན་དམ་བདེན་པ་དང་ངོ་བོ་
གཅིག་གམ་མི་གཅིག་ཅེས་པའི་ལན།་་ ………………………………………….
དྲི་བ་བཅུ་བདུན་པ་ནི། ཀུན་རྫོབ་བདེན་པ་ཡིན་ན་འཁྲུལ་བ་དང་སྤང་
བྱ་ཡིན་པས་ཁྱབ་མ་ཁྱབ་དང་དོན་དམ་བདེན་པའི་དགག་བྱ་གང་ཡིན་
ཞེས་པའི་ལན། ་ ་
༤༠ (224)
དྲི་བ་བཅོ་བརྒྱད་པ་ནི། སྣང་བ་སེམས་སུ་སྒྲུབ་པའི་རིགས་པ་
འཕགས་པ་ཐོགས་མེད་ཀྱིས་ཐེག་པ་ཆེན་པོ་བསྡུས་པར་གསུངས་པ་
ཞེས་པའི་སྐབས་ཀྱི་རིགས་པ་གང་ཡིན་ཞེས་པའི་ལན།………………………...(229)
དྲི་བ་བཅུ་དགུ་བ་ནི། ཁྱད་པར་འགོག་པ་མཐའ་བཞི་སྐྱེ་འགོག་གི་རིགས་
པའི་རྩ་སྦྱོར་དང་ཚུལ་སྒྲུབ་ཚུལ་ཇི་ལྟར་ཡིན་ཞེས་པའི་ལན།……….…..(232)
དྲི་བ་ཉི་ཤུ་བ་ནི། ཟིན་བྲིས་ལས། ཁྱད་པར་མ་རིག་བག་ཆགས་ཀྱི་སའི་
གཉེན་པོ་བླ་ན་མེད་པ་ནི་དེ་བཞིན་གཤེགས་པའི་བྱང་ཆུབ་ཀྱི་ཡེ་ཤེས་
ཡིན་ནོ་ཞེས་པའི་དོན་དང་དེའི་སྐབས་ཀྱི་མ་རིག་བག་ཆགས་ཀྱི་ངོ་བོ་
དང་དེ་འཁོར་བ་ཡིན་ནམ་ཅི་ཞེས་པའི་ལན། ………………………………………….(238)
དྲི་བ་ཉེར་གཅིག་པ་ནི། ལམ་ལྔ་བོ་སོ་སོའི་ཚད་དམ་མཚན་ཉིད་
ཇི་ལྟར་ཡིན་ཞེས་པའི་ལན།་་་
པར་ བྱང༌ སྨོན་ ཚིག་ ་ ་
• -(239)
- -(243)



རྟགས་རིགས་ལེགས་བཤད་དྲི་མ་མེད་པའི་འོད།
༄༅། །རྟགས་རིགས་ཀྱི་རྣམ་བཞག་ལེགས་བཤད་དྲི་མ་མེད་པའི་འོད་
ཅེས་བྱ་བ་བཞུགས་སོ། །
ཨོཾ་སྭ་སྟི། ཚོགས་གཉིས་རྒྱ་ཆེན་རོལ་མཚོ་ལས་འཁྲུངས་སྐུ་བཞིའི་བང་རིམ་ཅན། །
མཁྱེན་བརྩེའི་ཉི་ཟླས་རབ་མཛེས་འཕྲིན་ལས་དཔག་བསམ་ཤིང་གིས་མཛེས། །
སྐལ་བཟང་གདུལ་བྱའི་འགྲོ་རྣམས་སྲིད་མཚོ་ལས་སྒྲོལ་བདེ་སྟེར་བའི། །
ཐུབ་དབང་རི་རྒྱལ་མཆོག་ལ་ཀུན་ནས་དད་པས་ཕྱག་འཚལ་ལོ། །
གང་གི་ལེགས་བཤད་རབ་གསལ་འོད་སྟོང་གིས། །
མ་རིག་མུན་སེལ་ཤེས་རབ་སྣང་བའི་དཔལ། །
སྨྲ་བའི་ཟླ་བ་ཕྱོགས་གླང་ཆོས་གྲགས་སོགས། །
ཚད་མའི་སྲོལ་འབྱེད་རྣམས་ལ་གུས་པས་འདུད། །
སྲིད་ཞིའི་གདུང་བ་སེལ་བའི་སྨན། །
རྣམ་གྲོལ་ལམ་བཟང་སྟེར་བའི་གཉེན། །
རྒྱལ་བསྟན་རིན་ཆེན་འབྱུང་བའི་གནས། །
ཚད་མའི་བརྒྱུད་འཛིན་ཀུན་ལ་གུས། །
རྣམ་མང་ལུང་ལ་བློ་གྲོས་ཆེས་གསལ་བའི། །



རྒྱངམ་ཅན།
དེབ་ཕྲེང་བདུན་པ།
གནས་ལུགས་རྟོགས་པའི་མཁྱེན་རབ་འོད་འབར་བ། །
མཐའ་ཡས་འགྲོ་བའི་འདྲེན་མཆོག་ཆོས་ཀྱི་རྗེ། ། །
རྗེ་བཙུན་དམ་པ་རྣམས་ལ་སྐྱབས་ཕྱག་འཚལ། །
ཆོས་ཀུན་མ་ལུས་གསལ་བར་སྟོན་པ་ཡི། །
རྒྱལ་བའི་གསུང་རབ་ཀུན་ལ་ལྟ་བའི་མིག །
ལྟ་ངན་མུན་སེལ་ཚ་ཟེར་འོད་བརྒྱ་བ། །
རྟགས་རིགས་རྣམ་བཞག་ཉུང་གསལ་འདིར་བཤད་བྱ། །
ཕྱོགས་ཞེན་ཆགས་སྡང་མུན་པས་མ་བསྒྲིབས་ཤིང༌། །
བློ་གྲོས་རྣམ་པར་གསལ་བའི་སྣང་བ་ཅན། །
གཟུར་གནས་ལེགས་བཤད་དོན་གཉེར་ལྡན་པ་ཡི། །
སྐལ་ལྡན་གདུལ་བྱའི་ཚོགས་རྣམས་གུས་པས་ཉོན། །
དེ་ལ་འདིར་གང་དག་ཐར་བ་དང་ཐམས་ཅད་མཁྱེན་པའི་གོ་འཕང་བླ་ན་མེད་
པ་མངོན་དུ་བྱེད་པར་འདོད་པའི་སྐལ་བ་དང་ལྡན་པ་དེ་དག་གིས་ནི། སྙིང་པོ་མེད་
པའི་སྲིད་པའི་བྱ་བ་མ་ལུས་པ་རྒྱང་རིང་དུ་སྤངས་ནས། ཟབ་པ་དང་རྒྱ་ཆེ་བའི་
ཆོས་ཚུལ་རྣམ་པར་དག་པ་ལ། དད་པ་དང་བརྩོན་འགྲུས་ཀྱིས་འཇུག་པར་བྱ་
དགོས་པ་ཡིན་ལ། དེ་ཡང་ཚད་མ་སྡེ་བདུན་མདོ་དང་བཅས་པའི་དགོས་དོན་
གྱི་གཙོ་བོ་ནི། རང་རེའི་བསྟན་པ་དང་སྟོན་པ་སྐྱོན་མེད་དུ་བསྒྲུབས་ནས་རྣམ་



རྟགས་རིགས་ལེགས་བཤད་དྲི་མ་མེད་པའི་འོད།།
གྲོལ་དོན་གཉེར་རྣམས་ཡང་དག་པའི་ལམ་བཟང་ལ་འགོད་པའི་ཆེད་ཡིན་ལ།
བརྗོད་བྱ་ཡང་རིགས་སྒོ་ལས། མངོན་སུམ་དང་ནི་རྗེས་སུ་དཔག །ལྟར་སྣང་
བཅས་ པ་ བདག་ རིག་ ཕྱིར། །སྒྲུབ་ པ་ དང༌ ནི་ སུན་ འབྱིན་ དག །ལྟར་སྣང་
བཅས་པ་གཞན་རིག་ཕྱིར། །ཞེས་གསུངས་པ་ལྟར་སྟོན་པ་དང་བསྟན་པ་སྐྱོན་
མེད་དུ་རང་གིས་ངེས་པའི་ཐབས་མངོན་རྗེས་ཡང་དག་གཉིས་དང་། གོལ་ས་གཅོད་
ཕྱིར་ དུ་ ལྟར་ སྣང་གཉིས་ དང༌ ། རང་ གིས་ ངེས་ནས་ གཞན་ རྗེས་ སུ་འཛིན་པའི་
ཕྱིར་དུ་ཐོག་མར་ལོག་རྟོག་གི་རྩེ་གཞོམ་བྱེད་སུན་འབྱིན་དང༌། ཐེ་ཚོམ་གཅོད་
བྱེད་སྒྲུབ་ངག་ཡང་དག་དང་། དེའི་གོལ་ས་ལྟར་སྣང་གཉིས་ཏེ་རྟོག་གེའི་ཚིག་
དོན་བརྒྱད་བརྗོད་བྱའི་གཙོ་བོ་ཡིན་པའོ། །དེ་ཡང་ཚད་མ་རྣམ་འགྲེལ་རང་འགྲེལ་
ལས། དོན་དང་དོན་མ་ཡིན་པ་རྣམ་པར་འབྱེད་པ་ནི་རྗེས་སུ་དཔག་པ་ལ་བརྟེན་པ་
ཡིན་པའི་ཕྱིར་ལ། ཞེས་གསུངས་པ་ལྟར་དོན་དང་དོན་མ་ཡིན་པ་རྣམ་པར་འབྱེད་
པ་ནི་རྗེས་དཔག་ལ་རག་ལས་པ་ཡིན་ལ། དེ་ཡང་ཚད་མ་མདོ་ལས། རྗེས་དཔག་
རྣམ་གཉིས་རང་དོན་ནི། །ཚུལ་གསུམ་རྟགས་ལས་དོན་མཐོང་ཡིན། །ཞེས་དང༌།
རིགས་ཐིགས་ལས། རྗེས་སུ་དཔག་པ་ནི་རྣམ་པ་གཉིས་ཏེ། རང་གི་དོན་དང་
གཞན་གྱི་དོན་ནོ། །དེ་ལ་རང་གི་དོན་གྱི་རྗེས་སུ་དཔག་པར་བྱ་བ་ལ་ཚུལ་གསུམ་
པའི་རྟགས་ལས་ཤེས་པ་གང་ཡིན་པའོ། །ཞེས་པ་ལྟར་རྗེས་དཔག་དེས་ཀྱང་
རང་གི་རྟེན་གཏན་ཚིགས་ཡང་དག་ལ་བརྟེན་ནས་ངེས་དགོས་པས་སོ། །དེས་
ན་འདིར་རྗེས་དཔག་གི་རྟེན་གཏན་ཚིགས་ཀྱི་རྣམ་བཞག་བཤད་པ་ལ། ། །
1:| གཏན་ཚིགས་ཀྱི་རྣམ་བཞག་དངོས་དང༌། དེ་སྟོན་བྱེད་ཀྱི་གཞན་
དོན་རྗེས་དཔག་བཤད་པ་དང་གཉིས། དང་པོ་ནི། རྟགས་ཀྱི་མཚན་ཉིད་བཤད་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པ། དབྱེ་བ་བཤད་པ་དང་གཉིས། དང་པོ་ནི། གཏན་ཚིགས་སུ་བཀོད་པ། རྟགས་
ཀྱི་མཚན་ཉིད་ཡིན་ཏེ། གཏན་ཚིགས་རིགས་པའི་དོན་བསྡུས་ལས། རྟགས་དང་དཔེ་
གཉིས་ལས། དང་པོའི་མཚན་ཉིད། གཏན་ཚིགས་སུ་བཀོད་པ། ཞེས་གསུངས་སོ། །
མཚན་གཞི་ནི། རི་བོང་རྭ་དང་བྱས་པ་ལྟ་བུའོ། །ཡོད་མེད་གང་རུང་ཡིན་ན་
རྟགས་ཡིན་པས་ཁྱབ་སྟེ། དེ་གང་རུང་ཡིན་ན་གཏན་ཚིགས་སུ་བཀོད་པ་ཡིན་
པས་ཁྱབ་པའི་ཕྱིར། བྱས་པ་ཆོས་ཅན། ཁྱོད་རྟགས་ཡིན་པར་ཐལ། ཁྱོད་གཏན་
ཚིགས་ སུ་བཀོད་པ་ཡིན་པའི་ཕྱིར། དེར་ཐལ། ཁྱོད་སྒྲ་ཆོས་ཅན། མི་རྟག་པ་
ཡིན་ཏེ། ཁྱོད་ཡིན་པའི་ཕྱིར་ཞེས་པའི་སྦྱོར་བའི་གཏན་ཚིགས་སུ་བཀོད་པ་ཡིན་པའི་
ཕྱིར། དེར་ཐལ། སྒྲ་ཆོས་ཅན། མི་རྟག་པ་ཡིན་ཏེ། ཁྱོད་ཡིན་ པའི་ ཕྱིར་ཞེས་
པའི་སྦྱོར་བ་ཡོད་པའི་ ཕྱིར། དེར་ཐལ། ཡོད་མེད་གང་རུང་ཡིན་པའི་ཕྱིར།དེ་
སྒྲུབ་ཀྱི་གཏན་ཚིགས་སུ་བཀོད་པ། དེ་སྒྲུབ་ཀྱི་རྟགས་ཀྱི་མཚན་ཉིད། སྡུག་
བདེན་མི་རྟག་པར་སྒྲུབ་པའི་གཏན་ཚིགས་སུ་བཀོད་པ། སྡུག་བདེན་མི་རྟག་
པར་སྒྲུབ་པའི་རྟགས་ཀྱི་མཚན་ཉིད། མཚན་གཞི་ནི་སྐད་ཅིག་མ་ལྟ་བུའོ། །
བྱས་རྟགས་ ཀྱིས་ སྒྲ་མི་རྟག་པར་སྒྲུབ་ པར་ བྱེད་ པའི་རྟགས་སུ་བཀོད་པ།།
བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་ པའི་རྟགས་ཀྱི་མཚན་ཉིད།
མཚན་གཞི་ནི། བྱས་ པ་དེ་ ཡིན་ནོ། །བྱས་རྟགས་ཀྱིས་སྒྲ་མི་རྟག་ པར་ སྒྲུབ་
པར་བྱེད་པའི་རྟགས་ཡིན་ན་བྱས་པ་དང་གཅིག་ཡིན་པས་ཁྱབ་པ་ཡིན་ནོ། ། །
གཉིས་པ་དབྱེ་བ་བཤད་པ་ལ། རྟགས་ཡང་དག་བཤད་པ་དང་། རྟགས་
ལྟར་སྣང་བཤད་པའོ། །དང་པོ་ནི། རྣམ་འགྲེལ་ལས། ཕྱོགས་ཆོས་དེ་ཆས་ཁྱབ་པ་
ཡི། །གཏན་ཚིགས་དེ་ནི་རྣམ་གསུམ་ཉིད། །མེད་ན་མི་འབྱུང་ངེས་ཕྱིར་རོ། །ཞེས་



རྟགས་རིགས་ལེགས་བཤད་དྲི་མ་མེད་པའི་འོད། །
གསུངས་པ་ལྟར་རྟགས་ཡང་དག་གི་མཚན་ཉིད་དང༌། དབྱེ་བ་དང༌། གྲངས་
ངེས་བཤད་པ་དང་གསུམ། དང་པོ་ལ་དངོས་དང་། ཚུལ་སོ་སོའི་མཚན་ཉིད་
སོགས་བཤད་པའོ། །དང་པོ་ལ་དགག་བཞག་གཉིས་ལས། དང་པོ་ནི། རིག་
པ་ཅན་གྱིས་ནི། ཤཱཀྱ་བློའི་འགྲེལ་བཤད་ལས། རིག་པ་ཅན་པའི་མཚན་ཉིད་
ནི། སྔ་མ་དང་ལྡན་པ་དང༌། ལྷག་མ་དང་ལྡན་པ་དང༌། སྤྱིར་མཐོང་བ་ཞེས་སྨྲ་
བ་ལ། རྒྱུས་འབྲས་བུ་རྗེས་སུ་དཔོག་པ་ནི་སྔ་མ་དང་ལྡན་པ་སྟེ། ཞེས་གསུངས་པ་
ལྟར་གྱི་སྔ་མ་དང་ལྡན་པ་དང༌། ལྷག་མ་དང་ལྡན་པ་ནི། ཤིང་ཕུང་གཅིག་ལས་
སྐྱེས་པ་དང་གཟུགས་མཚུངས་པས་ཤིང་ཏོག་ལྷག་མ་རྣམས་རོ་མངར་བ་སྒྲུབ་
པའི་རྟགས་ལྷག་མ་ཅན་དང༌། ཟླ་བ་ནུབ་རིར་ནུབ་པ་མཐོང་བ་ལས་ཉི་མ་དེ་
ལྟར་དུ་དཔོག་པ་སྤྱི་མཐོང་ཅན་གྱི་རྟགས་དང་རྟགས་ཐ་དད་པ་གསུམ་ཡོད་ལ།
རིགས་གཏེར་རང་འགྲེལ་དུ་གྲགས་པ་ལས་དེ་དང་མི་མཐུན་པ་ཞིག་གསུངས་སོ། །
ཡང་ཕྱི་སྡེ་དུ་མ་དང་རང་སྡེ་དབང་ཕྱུག་སྡེ་སོགས་རྟགས་ཡང་དག་གི་མཚན་ཉིད།
ཚུལ་དྲུག་པ་ཅན་གྱི་རྟགས་དེ་ཡིན་ལ། ཚུལ་དྲུག་ནི། ཕྱོགས་ཆོས་དང༌། མཐུན་
ཕྱོགས་ལ་མཐོང་ཙམ་གྱི་རྗེས་འགྲོ་དང་། མི་མཐུན་ཕྱོགས་ལ་མ་མཐོང་བ་ཙམ་
གྱི་ལྡོག་པ་དང༌། དམ་བཅའ་ལ་ཚད་མས་གནོད་པ་མེད་པའི་ཡུལ་ཅན་དང༌།
ལོག་ཕྱོགས་སྒྲུབ་བྱེད་ཀྱི་ཚད་མ་མེད་པའི་བརྗོད་པར་འདོད་པའི་གྲངས་གཅིག་
པ་དང༌། ལྔ་བོ་དེ་བློ་ཡུལ་དུ་ངེས་པའི་ཤེས་པ་ཉིད་དང་དྲུག་གོ ། ཚུལ་རེ་རེ་
བ་དང་གཉིས་གཉིས་དང་བཞི་དང་དྲུག་ཅན་གྱི་རྟགས་ཡང་དག་འདོད་པ་རྣམས་
མི་འཐད་དེ། ཚད་མ་མདོ་ལས། ཚུལ་གཉིས་ པ་ དང་ རེ་ རེ་བ། །རྟགས་དོན་
མིན་པར་དོན་གྱིས་བྱས། །ཞེས་དང༌། ཛེ་ཏཱ་ རེའི་རྟོག་གེའི་སྐད་ལས། ཚུལ་



ཀུན་མཁྱེན་དགོངས་རྒྱན། ། དད་པ་ :: དེབ་ཕྲེང་བདུན་པ།
གསུམ་པའི་རྟགས་ སྨོས་ པས་ནི། ཚུལ་གཅིག་དང༌། གཉིས་ དང༌། བཞི་དང༌། །
ལྔ་དང༌། དྲུག་ལས་སྐྱེས་པའི་ཤེས་པའི་རྗེས་སུ་དཔག་པ་ཉིད་ཕྱིར་བཟློག་གོ །
ཞེས་གསུངས་སོ། །གཞན་ཡང་རྟགས་ལྟར་སྣང་དུ་མ་ཡང་དག་ཏུ་ཐལ་བ་དང༌།
རང་སྡེ་དེ་དག་ལ་སློབ་དཔོན་གྱི་ལུང་དང་འགལ་བའི་ལུང་འགལ་དྲུག་སོགས་
ལུང་རིགས་ཀྱིས་དགག་ཚུལ་རྒྱས་པར་གཞན་ལས་ཤེས་པར་བྱ། འདིར་ཡི་གེ་
མང་དོགས་ནས་མ་སྤྲོས་སོ། །
1:|: གཉིས་པ་རང་ལུགས་བཞག་པ་ནི། ཚུལ་གསུམ་ ཡིན་པ། རྟགས་ཡང་
དག་གི་མཚན་ཉིད་ཡིན་ཏེ། ཚད་མ་རིགས་སྒོ་ལས། གཏན་ཚིགས་ཀྱི་མཚན་ཉིད་
ནི་ཚུལ་གསུམ་ཚང་པའོ། །ཚུལ་གསུམ་གང་ཞེ་ན། ཕྱོགས་ཀྱི་ཆོས་ཀྱི་ལྟོས་གཞི་ལ་
ཡོད་པ་དང༌། མཐུན་པའི་ཕྱོགས་ལ་ཡོད་པ་དང༌། མི་མཐུན་ཕྱོགས་ལ་མེད་
པའོ། །ཞེས་དང༌། རྣམ་འགྲེལ་ལས། ཕྱོགས་ཆོས་དེ་ཆས་ཁྱབ་པ་ཡི། །གཏན་
ཚིགས། ཞེས་དང་། རྣམ་ངེས་ལས། རྗེས་དཔག་བྱ་དང་དེ་མཚུངས་ལ། །ཡོད་
དང་མེད་ལ་མེད་པར་ནི། །ངེས་པ། ཞེས་དང༌། རིགས་ཐིགས་ལས། ཚུལ་གསུམ་
པ་ཉིད་ཀྱི་རྟགས་ནི་རྗེས་སུ་དཔག་པར་བྱ་བ་ལ་ཡོད་པ་ཉིད་དང་། མཐུན་པའི་
ཕྱོགས་ཉིད་ལ་ཡོད་པ་དང༌། མི་མཐུན་པའི་ཕྱོགས་ཉིད་ལ་མེད་པ་ཉིད་དུ་ངེས་
པའོ། །ཞེས་དང༌། གཏན་ཚིགས་རིགས་ པའི་དོན་བསྡུས་ལས། དབྱེ་ན། རྟགས་
ཡང་དག་དང་ལྟར་སྣང་གཉིས་སོ། །མཚན་ཉིད་ནི་རིམ་པ་ལྟར། ཚུལ་གསུམ་
ཚད་མའི་སྟོབས་ཀྱིས་ངེས་པའི་གཏན་ཚིགས་དང༌། རྟགས་སུ་བཀོད་ཅིང་ཚུལ་
གསུམ་མ་ཚང་བའོ། །ཞེས་གསུངས་སོ། །ལུང་ཕྱི་མ་འདིའི་ཚིག་ལ་ཅུང་ཟད་དཔྱད་
རྒྱུ་སྣང༌། མིང་གི་རྣམ་གྲངས་ནི། པཎ་ཆེན་ཐར་འབྱུང་སྦས་པའི་རྟོག་གེའི་སྐད་
༧
–



རྟགས་རིགས་ལེགས་བཤད་དྲི་མ་མེད་པའི་འོད།
འོ
ད ་
ལས། སྒྲུབ་པར་བྱེད་པ་དང༌། ཤེས་པར་བྱེད་པ་དང༌། གཏན་ཚིགས་དང༌། ཁྱབ་
པར་བྱ་བ་ཞེས་པ་རྟགས་ཀྱི་མིང་གཞན་རྣམས་སོ། །ཞེས་དང༌། བྲམ་ཟེས་ཀྱང་།
གཏན་ཚིགས་གོ་བར་བྱེད་པ་ཡིན། ཞེས་དང་། ཤཱཀྱས། ཁྱབ་པར་བྱ་བ་གཏན་
ཚིགས་དེ་ལ། ཞེས་གསུངས་པའི་ཕྱིར། སྒྲ་བཤད་ནི། བྱས་པ་ཆོས་ཅན། སྒྲ་
མི་རྟག་པར་སྒྲུབ་པར་བྱེད་པའི་རྟགས་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་
སྒྲ་མི་རྟག་པར་སྒྲུབ་པར་བྱེད་ཅིང་མཚོན་པར་བྱེད་པས་དེ་ལྟར་བརྗོད་པའི་ཕྱིར་ཏེ།
འཐད་ལྡན་ཆུང་བ་ལས། མཚོན་པར་བྱེད་ཅིང་འདིས་དོན་སྟོན་པར་བྱེད་པས་
རྟགས་སོ། །ཞེས་དང༌། དུལ་བ་ལྷས། འདིས་མཚོན་པར་བྱེད་པས་ན་རྟགས་སོ། །
ཞེས་གསུངས་པའི་ཕྱིར་རོ། །
གཉིས་པ་ཚུལ་སོ་སོའི་མཚན་ཉིད་སོགས་བཤད་པ་ལ། ཚུལ་སོ་སོའི་ལྟོས་
གཞི་བཤད་པ་དང༌། ཚུལ་གསུམ་དངོས་བཤད་པ་དང་གཉིས། དང་པོ་ནི། གཏན་
ཚིགས་ རིགས་ པའི་དོན་བསྡུས་ལས། ལྟོས་གཞི་ཕྱོགས་གསུམ་ནི། ཚུལ་དང་
པོའི་ལྟོས་གཞི་ཕྱོགས་ཤེས་འདོད་ཆོས་ཅན། གཉིས་པའི་ལྟོས་གཞི་མཐུན་ཕྱོགས།
གསུམ་པའི་ལྟོས་གཞི་མི་མཐུན་ཕྱོགས་སོ། །ཞེས་གསུངས་པ་ལྟར་ཕྱོགས་ཆོས་ཀྱི་
ལྟོས་གཞི་ཤེས་འདོད་ཆོས་ཅན་བཤད་པ། རྗེས་ཁྱབ་དང་ལྡོག་ཁྱབ་ཀྱི་ལྟོས་
གཞི་མཐུན་ཕྱོགས་མི་མཐུན་ཕྱོགས་བཤད་པ་དང་གཉིས། དང་པོ་ལ་ཤེས་འདོད་
ཆོས་ཅན་གྱི་མཚན་ཉིད་བཤད་པ། དབྱེ་བ་བཤད་པ། ཤེས་འདོད་ཆོས་ཅན་
གྱི་སྒྲུབ་བྱེད་ཀྱི་རིགས་པ་བཤད་པ་དང་གསུམ། དང་པོ་ནི། དེ་སྒྲུབ་ཀྱི་རྩོད་
གཞིར་བཟུང་བ། ཤེས་འདོད་ཆོས་ཅན་གྱི་མཚན་ཉིད། ཡང་ན་གཏན་ཚིགས་
རིགས་པའི་དོན་བསྡུས་ལས། མཚན་ཉིད་རིམ་པ་ལྟར། བསྒྲུབ་བྱ་སྤྱི་ཡི་ཕྱོགས་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
གཅིག་ གང་ཞིག བསྒྲུབ་བྱའི་ ཆོས་ ཀྱི་ དཔག་ གཞིར་ བཟུང་བ། ཞེས་ གསུངས་
སོ། །སྒྲ་མི་རྟག་པར་སྒྲུབ་པར་བྱེད་པའི་རྩོད་གཞིར་བཟུང་བ་དེ། སྒྲ་མི་རྟག་
པར་སྒྲུབ་པར་བྱེད་པའི་ཤེས་འདོད་ཆོས་ཅན་གྱི་མཚན་ཉིད། སྒྲ་མི་རྟག་པར་
སྒྲུབ་པར་བྱེད་པའི་ཤེས་འདོད་ཆོས་ཅན་དང། སྒྲ་མི་རྟག་པར་སྒྲུབ་པར་བྱེད་པའི་
རྩོད་གཞི་དང༌། སྒྲ་མི་རྟག་པར་སྒྲུབ་པར་བྱེད་པའི་དཔག་གཞི་གསུམ་དོན་གཅིག
དེ་སྒྲུབ་ཀྱི་རྩོད་གཞིར་བཟུང་བ་ཡང་ཡིན། ཁྱོད་སྦྱོར་བ་དེ་སྒྲུབ་ཀྱི་རྟགས་སུ་
འགྲོ་རྒྱུ་དེ་ཡིན་པར་ངེས་ནས་བསྒྲུབ་བྱའི་ཆོས་སུ་འགྲོ་རྒྱུ་དེ་ཡིན་མིན་ལ་ཤེས་འདོད་
ཞུགས་པའི་གང་ཟག་ཡོད་པའི་གཞི་མཐུན་པ་དེ། ཤེས་འདོད་ཆོས་ཅན་སྐྱོན་མེད་
ཀྱི་མཚན་ཉིད། ཁྱོད་བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་རྩོད་
གཞིར་བཟུང་བ་ཡང་ཡིན། ཁྱོད་བྱས་པར་ཚད་མས་ངེས་ནས་ཁྱོད་མི་རྟག་པ་
ལ་ཤེས་འདོད་ཞུགས་པའི་གང་ཟག་སྲིད་པ་ཡང་ཡིན་པའི་གཞི་མཐུན་པར་
དམིགས་པ་དེ། སྒྲ་མི་རྟག་པར་སྒྲུབ་པར་བྱེད་པའི་ཤེས་འདོད་ཆོས་ཅན་སྐྱོན་
མེད་ཀྱི་མཚན་ཉིད། མཚན་གཞི་ནི་སྒྲ་དེ་ཡིན་ལ། སྒྲ་མ་ཡིན་པ་ལས་ལོག་པ་
དང་ཉན་བྱ་གཉིས་རེ་རེ་ནས་དེ་མ་ཡིན་ནོ། །
གཉིས་པ་དབྱེ་བ་ནི། གཏན་ཚིགས་རིགས་པའི་དོན་བསྡུས་ལས། དབྱེ་ན་
རྟགས་ཡང་དག་དང༌། འགལ་མ་ངེས་མ་གྲུབ་པའི་ཆོས་ཅན་བཞིའོ། །ཞེས་གསུངས་
གསུམ་པ་ཤེས་འདོད་ཆོས་ཅན་གྱི་སྒྲུབ་བྱེད་ནི། སྒྲ་མ་ཡིན་པ་ལས་
ལོག་པ་དང་མཉན་བྱ་གཉིས་ཆོས་ཅན། སྒྲ་མི་རྟག་པར་སྒྲུབ་པར་བྱེད་པའི་ཤེས་
འདོད་ཆོས་ཅན་མ་ཡིན་པར་ཐལ། སྒྲ་མི་རྟག་པར་སྒྲུབ་པར་བྱེད་པའི་རྩོད་གཞིར་



རྟགས་རིགས་ལེགས་བཤད་དྲི་མ་མེད་པའི་འོད། །
བཟུང་བ་མ་ཡིན་པའི་ཕྱིར། མ་གྲུབ་ན། དེར་ཐལ། སྒྲ་མ་ཡིན་པ་ལས་ལོག་
པ་དེ་དེ་མ་ཡིན་པ་གང་ཞིག མཉན་བྱ་དེ་དེ་མ་ཡིན་པའི་ཕྱིར། དང་པོ་མ་གྲུབ་
ན། སྒྲ་མ་ཡིན་པ་ལས་ལོག་པ་ཆོས་ཅན། སྒྲ་སྒྲུབ་པ་ཡིན་པར་སྒྲུབ་པར་བྱེད་
པའི་ཤེས་འདོད་ཆོས་ཅན་ཡིན་པར་ཐལ། སྒྲ་མི་རྟག་པར་སྒྲུབ་པར་བྱེད་པའི་
ཤེས་འདོད་ཆོས་ཅན་ཡིན་པའི་ཕྱིར། རྟགས་ཁས། འདོད་ན། སྒྲ་མ་ཡིན་པ་ལས་
ལོག་པ་ཆོས་ཅན། སྒྲུབ་པ་ཡིན་པར་ཐལ། སྒྲ་སྒྲུབ་པ་ཡིན་པར་སྒྲུབ་པར་བྱེད་
པའི་ཤེས་འདོད་ཆོས་ཅན་ཡིན་པའི་ཕྱིར། རྟགས་ཁས། འདོད་མི་ནུས་ཏེ། དགག་
པ་ཡིན་པའི་ཕྱིར། མ་གྲུབ་ན། སྒྲ་ཆོས་ཅན། ཁྱོད་མ་ཡིན་པ་ལས་ལོག་པ་དགག་
པ་ཡིན་པར་ཐལ། ཁྱོད་མ་ཡིན་པ་ལས་ལོག་པ་ཡོད་པའི་ཕྱིར། གཞན་ཡང་སྒྲ་
མ་ཡིན་པ་ལས་ལོག་པ་ཆོས་ཅན། སྒྲ་མི་རྟག་པར་སྒྲུབ་པར་བྱེད་པའི་ཤེས་འདོད་
ཆོས་ཅན་མ་ཡིན་པར་ཐལ། སྒྲ་མི་རྟག་པར་སྒྲུབ་པར་བྱེད་པའི་ཕྱོགས་ཆོས་
ཡིན་པའི་ཕྱིར། ཁྱབ་སྟེ། དེ་སྒྲུབ་ཀྱི་རྩོད་གཞི་དང་རྟགས་གཉིས་ཀ་ཆོས་གཅིག་
བཀོད་པ་ཡིན་ན་ཕྱོགས་ཆོས་མ་གྲུབ་དགོས་པའི་ཕྱིར། དེར་ཐལ། རྣམ་འགྲེལ་ལས།
ཆོས་ཅན་གཏན་ཚིགས་དངོས་གྱུར་ནི། །ཤེས་བྱེད་ཉིད་དུ་མ་གྲུབ་ཕྱིར། །ཞེས་
གསུངས་པའི་ཕྱིར། ཁྱབ་སྟེ། ཆོས་ཅན་ཞེས་པས་རྩོད་གཞི་དེ་བསྟན། གཏན་
ཚིགས་དངོས་གྱུར་ནི་ཞེས་པས་རྩོད་གཞི་དེ་རྟགས་ཀྱི་ངོ་བོར་གྱུར་བའམ་བཀོད་
པའི་ཚེ་ཞེས་བཤད། ཤེས་བྱེད་ཅེས་པས་དེ་ལྟར་བཀོད་པའི་གཏན་ཚིགས་དེ་
བཤད། མ་གྲུབ་ཕྱིར་ཞེས་པས་དེ་ལྟར་བཀོད་པའི་རྟགས་དེ་གཞི་རྟགས་ཐ་དད་
མེད་ནས་མ་གྲུབ་པའི་གཏན་ཚིགས་ཡིན་ཞེས་བཤད་པའི་ཕྱིར། གོང་གི་རྟགས་
གཉིས་པ་མ་གྲུབ་ན། མཉན་བྱ་ཆོས་ཅན། སྒྲ་མཚོན་བྱར་སྒྲུབ་པར་བྱེད་པའི་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཤེས་འདོད་ཆོས་ཅན་སྐྱོན་མེད་ཡིན་པར་ཐལ། སྒྲ་མི་རྟག་པར་སྒྲུབ་པར་བྱེད་
པའི་ཤེས་འདོད་ཆོས་ཅན་ཡིན་པ་གང་ཞིག སྒྲ་མཚོན་བྱར་སྒྲུབ་པར་བྱེད་པའི་
ཤེས་འདོད་ཆོས་ཅན་སྐྱོན་མེད་ཡོད་གཞན་མི་འད་བའི་རྒྱ་མཚན་མེད་པའི་ཕྱིར།
རྟགས་དང་པོ་ཁས། གཉིས་པའི་ཟུར་དང་པོ་དེར་ཐལ། སྒྲ་མཚོན་བྱར་སྒྲུབ་པར་
བྱེད་པའི་ཤེས་འདོད་ཆོས་ཅན་སྐྱོན་མེད་ཡོད་པར་ཐལ། སྒྲ་མཚོན་བྱར་སྒྲུབ་
པར་བྱེད་པའི་རྟགས་ཡང་དག་ཡོད་པའི་ཕྱིར། མ་གྲུབ་ན། དེ་ཡོད་པར་ཐལ།
བཏགས་ཡོད་ཆོས་གསུམ་ཚང་བ་དེ་དེ་ཡིན་པའི་ཕྱིར། དེར་ཐལ། དེ་དེ་སྒྲུབ་
ཀྱི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པའི་ཕྱིར། རྩ་བར་འདོད་
ན། མཉན་བྱ་ཆོས་ཅན། མཚོན་བྱ་ཡིན་པར་ཐལ། སྒྲ་མཚོན་བྱར་སྒྲུབ་ པའི་
ཤེས་འདོད་ཆོས་ཅན་ཡིན་པའི་ཕྱིར། འདོད་མི་ནུས་ཏེ། མཚན་ཉིད་ཡིན་པའི་
ཕྱིར། དེར་ཐལ། སྒྲའི་སྐྱེ་མཆེད་ཀྱི་མཚན་ཉིད་ཡིན་པའི་ཕྱིར། གཞན་ཡང་མཉན་
བྱ་ཆོས་ཅན། སྒྲ་མི་རྟག་པར་སྒྲུབ་པར་བྱེད་པའི་ཤེས་འདོད་ཆོས་ཅན་མ་ཡིན་
པར་ཐལ། སྒྲ་མི་རྟག་པར་སྒྲུབ་པར་བྱེད་པའི་ཕྱོགས་ཆོས་ཡིན་པའི་ཕྱིར། དེར་
ཐལ། ཁྱོད་དབང་རྣོན་ལ་རྟགས་ཡང་དག་དང་དབང་རྟུལ་ལ་ཐུན་མོང་མ་ཡིན་
པའི་མ་ངེས་པའི་གཏན་ཚིགས་ཡིན་པའི་ཕྱིར་ཏེ། ནང་གི་ཁྱབ་པ་ལས། རྒོལ་
བ་རྨོངས་ལ་ལྟོས་པ་ཡིན། །ཞེས་དང༌། ནང་གི་ཁྱབ་པ་བློ་ལྡན་ལའོ། །ཞེས་
དང༌། ཉ་དབོན་གྱི་ཚད་ཊཱིཀ་ལས། མཁས་གྲུབ་ཤནྟི་བ་ཡང་རྨོངས་པ་ལ་དཔེ་
དགོས་པས། མཉན་བྱ་སྒྲ་མི་རྟག་པར་སྒྲུབ་ པའི་རྟགས་ཡང་དག་ཡིན་ཕྱིར། །
མཁས་པ་རྣམས་ལ་ནི། གཏན་ཚིགས་འབའ་ཞིག་བརྗོད་པར་ཟད། །ཅེས་ པས་
བསྟན་ཞེས་ནང་གི་ཁྱབ་པར་བཤད་དེ་ལེགས་སམ་སྙམ་མོ། །ཞེས་དང་། རྣམ་
*10 -



རྟགས་རིགས་ལེགས་བཤད་དྲི་མ་མེད་པའི་འོད། །
བ
ད ག་
འགྲེལ་ལས། ཁྱད་པར་རྣམ་པར་གཅོད་པ་ཡི། །གཏན་ཚིགས་སུ་འགྱུར་མ་མཐོང་
ཕྱིར། །ཞེས་གསུངས་པའི་ཕྱིར། ཁ་ཅིག་དེ་སྒྲུབ་ཀྱི་རྩོད་གཞི་ཡོད་ན་དེ་སྒྲུབ་ཀྱི་
ཤེས་འདོད་ཆོས་ཅན་སྐྱོན་མེད་ཡོད་པས་ཁྱབ་ཟེར་ན། འོ་ན་སྒྲ་སྒྲར་སྒྲུབ་པར་
བྱེད་པའི་ཤེས་འདོད་ཆོས་ཅན་སྐྱོན་མེད་ཡོད་པར་ཐལ། སྒྲ་སྒྱུར་སྒྲུབ་པར་བྱེད་
པའི་རྩོད་གཞི་ཡོད་པའི་ཕྱིར། ཁྱབ་པ་ཁས། མ་གྲུབ་ན། སྒྲ་ཆོས་ཅན། ཁྱོད་
སྒྱུར་སྒྲུབ་པར་བྱེད་པའི་རྩོད་གཞི་ཡོད་པར་ཐལ། ཁྱོད་ཡོད་པའི་ཕྱིར། རྩ་བར་
འདོད་ན། སྒྲ་ཚད་མས་ངེས་ནས་སྒྲ་སྒྲ་ཡིན་མིན་ལ་ཤེས་འདོད་ཞུགས་པའི་གང་
ཟག་ཡོད་པར་ཐལ། སྒྲ་དེ་སྒྲ་སྒྲར་སྒྲུབ་པར་བྱེད་པའི་ཤེས་འདོད་ཆོས་ཅན་
སྐྱོན་མེད་ཡིན་པའི་ཕྱིར། རྟགས་ཁས། འདོད་མི་ནུས་ཏེ། སྒྲ་ ཚད་མས་ངེས་
པའི་གང་ཟག་ཡིན་ན་སྒྲ་སྒྱུར་ཚད་མས་ངེས་པའི་གང་ཟག་ཡིན་དགོས་པའི་ཕྱིར་
རོ། ། ཡང་སྒྲ་ཆོས་ཅན། བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་
ཤེས་འདོད་ཆོས་ཅན་སྐྱོན་མེད་ཡིན་པར་ཐལ། ཁྱོད་བྱས་རྟགས་ཀྱིས་སྒྲ་མི་རྟག་
པར་སྒྲུབ་པར་བྱེད་པའི་རྩོད་གཞིར་བཟུང་བ་གང་ཞིག ཁྱོད་བྱས་པར་ཚད་
མས་ངེས་ནས་ཁྱོད་མི་རྟག་པ་ཡིན་མིན་ལ་ཤེས་འདོད་ཞུགས་པའི་གང་ཟག་
ཡོད་པའི་ཕྱིར། རྟགས་དང་པོ་སླ། རྟགས་ཕྱི་མ་དེར་ཐལ། བྱས་རྟགས་ཀྱིས་
སྒྲ་མི་རྟག་པར་སྒྲུབ་པར་བྱེད་པའི་ཕྱི་རྒོལ་ཡང་དག་དེ་དེ་ཡིན་པའི་ཕྱིར་རོ། །
༡ གཉིས་པ་རྗེས་ཁྱབ་དང་ལྡོག་ཁྱབ་ཀྱི་ལྟོས་གཞི་མཐུན་ཕྱོགས་མི་
མཐུན་ཕྱོགས་བཤད་པ་ལ། བསྒྲུབ་བྱའི་ཆོས་བཤད་པ་དང། མཐུན་ཕྱོགས་མི་
མཐུན་ཕྱོགས་བཤད་པ་དང་གཉིས། དང་པོ་ལ་དགག་བཞག་གཉིས། ཁ་ཅིག་
གིས་སྐད་ཅིག་མ་ཆོས་ཅན། སྒྲ་མི་རྟག་པར་སྒྲུབ་པར་བྱེད་པའི་བསྒྲུབ་བྱའི་ཆོས་
+



ཀུན་མཁྱེན་དགོངས་རྒྱན།།
དེབ་ཕྲེང་བདུན་པ།
ཡིན་པར་ཐལ། བྱས་རྟགས་ཀྱིས་སྒྲ་མི་རྟག་ པར་ སྒྲུབ་ པར་ བྱེད་པའི་བསྒྲུབ་
བྱའི་ཆོས་ཡིན་པའི་ཕྱིར་ཟེར་ན་མ་ཁྱབ། འདོད་མི་ནུས་ཏེ། སྒྲ་མི་རྟག་པར་སྒྲུབ་
པར་བྱེད་པའི་རྟགས་ཡང་དག་ཡིན་པའི་ཕྱིར། མ་གྲུབ་ན། སྐད་ཅིག་མ་ཆོས་ཅན།
སྒྲ་མི་རྟག་པར་སྒྲུབ་པར་བྱེད་པའི་རྟགས་ཡང་དག་ཡིན་པར་ཐལ། སྒྲ་མི་རྟག་
པར་སྒྲུབ་པར་བྱེད་པའི་ཐ་སྙད་འབའ་ཞིག་སྒྲུབ་ཀྱི་རྟགས་ཡང་དག་ཡིན་པའི་
ཕྱིར། དེར་ཐལ། ཁྱོད་མི་རྟག་པའི་མཚན་ཉིད་ཡིན་པའི་ཕྱིར། ཡང་ཁ་ཅིག་གིས་
སྐད་ཅིག་མ་བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་དངོས་ཀྱི་
སྒྲུབ་བྱའི་ཆོས་མིན་ཟེར་ན། སྐད་ཅིག་མ་དེ་བྱས་རྟགས་ཀྱིས་སྒྲ་མི་རྟག་པར་
སྒྲུབ་པར་བྱེད་པའི་དངོས་ཀྱི་བསྒྲུབ་བྱའི་ཆོས་ཀྱི་བཟུང་བྱ་ཡིན་པར་ཐལ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པར་བྱེད་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱར་
གྱུར་བའི་མཚན་མཚོན་གཉིས་ཡོད་ པའི་ ཕྱིར། དེར་ཐལ། བྱས་པ་དེ་ དོན་ དང་
ཐ་སྙད་གཉིས་ཀ་སྒྲུབ་པར་བྱེད་པའི་རྟགས་ཡང་དག་ཡིན་པའི་ཕྱིར། ཁ་ཅིག་གིས་
རྟག་པ་མ་ཡིན་པ་དེ་སྒྲ་མི་རྟག་པར་སྒྲུབ་པར་བྱེད་པའི་ཤུགས་ཀྱི་བསྒྲུབ་བྱའི་
ཆོས་ཡིན་ཟེར་ན། དེ་ཆོས་ཅན། དེ་སྒྲུབ་ཀྱི་བསྒྲུབ་བྱའི་ཆོས་ཡིན་པར་ཐལ། དེ་
སྒྲུབ་ཀྱི་ཤུགས་ཀྱི་བསྒྲུབ་བྱའི་ཆོས་ཡིན་པའི་ཕྱིར། འདོད་ན། སྒྲ་རྟག་པ་མ་ཡིན་པར་
སྒྲུབ་པར་བྱེད་པའི་རྟགས་ཡང་དག་གི་བསྒྲུབ་བྱའི་ཆོས་ཡིན་ན་སྒྲ་མི་རྟག་པར་
སྒྲུབ་པར་བྱེད་པའི་རྟགས་ཡང་དག་གི་བསྒྲུབ་བྱའི་ཆོས་ཡིན་དགོས་པར་ཐལ། འདོད་
པའི་ཕྱིར། འདོད་ན། རྟག་པ་མ་ཡིན་པ་ཆོས་ཅན། ཁྱོད་ཆོས་དང་སྐད་ཅིག་མ་
མ་ཡིན་པའི་གཞི་མཐུན་པ་མ་ཡིན་པའི་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་
པའི་རྟགས་ཡང་དག་གི་བསྒྲུབ་བྱའི་ཆོས་ཡིན་པར་ཐལ། ཁྱོད་ཆོས་དང་སྐད་ཅིག་
- 12 +



རྟགས་རིགས་ལེགས་བཤད་དྲི་མ་མེད་པའི་འོད། །
མ་མ་ཡིན་པའི་གཞི་མཐུན་པ་མ་ཡིན་པའི་རྟགས་ཀྱིས་སྒྲ་རྟག་པ་མ་ཡིན་པར་སྒྲུབ་
པར་བྱེད་པའི་རྟགས་ཡང་དག་གི་བསྒྲུབ་བྱའི་ཆོས་ཡིན་པའི་ཕྱིར། འདོད་ན། ཆོས་
དང་སྐད་ཅིག་མ་མ་ཡིན་པའི་གཞི་མཐུན་པ་མ་ཡིན་པ་དེ་སྒྲ་མི་རྟག་པར་སྒྲུབ་པར་
བྱེད་པའི་རྟགས་ཡང་དག་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ།
ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་མ་ཡིན་པའི་རྟགས་ཀྱིས་དེ་སྒྲུབ་
ཀྱི་རྗེས་ཁྱབ་མ་གྲུབ་པའི་ཕྱིར། དེར་ཐལ། ཆོས་དང་སྐད་ཅིག་མ་མ་ཡིན་པའི་
གཞི་མཐུན་པ་མ་ཡིན་པའི་རྟགས་ཀྱིས་དེ་སྒྲུབ་ཀྱི་དངོས་ཁྱབ་མ་གྲུབ་པའི་ཕྱིར།
མ་གྲུབ་ན། རི་བོང་རྭ་ཆོས་ཅན། མི་རྟག་པ་ཡིན་པར་ཐལ། ཆོས་དང་སྐད་ཅིག་མ་
མ་ཡིན་པའི་གཞི་མཐུན་པ་མ་ཡིན་པ་ཡིན་པའི་ཕྱིར། འདོད་མི་ནུས་ཏེ། མེད་
ངེས་ཡིན་པའི་ཕྱིར། ཡང་ཁ་ཅིག་གིས་བྱས་རྟགས་ཀྱིས་སྒྲ་མི་རྟག་པར་སྒྲུབ་པར་
བྱེད་པའི་དངོས་ཀྱི་བསྒྲུབ་བྱའི་ཆོས་སུ་བཟུང་བྱར་གྱུར་བ་ཡང་ཡིན་དགག་པ་ཡིན་
པའི་གཞི་མཐུན་པ་ཡོད་པར་ཐལ། མི་རྟག་པ་དེ་བྱས་རྟགས་ཀྱིས་སྒྲ་མི་རྟག་པར་
སྒྲུབ་ པར་ བྱེད་ པའི་དངོས་ ཀྱི་བསྒྲུབ་བྱའི་ཆོས་སུ་བཟུང་བྱ་ ཡིན་ པ་ གང་ ཞིག
དགག་པ་ཡིན་པའི་ཕྱིར་ཟེར་ན། གཏན་ཚིགས་རིགས་པའི་དོན་བསྡུས་ལྟར་ན་
སྒྲུབ་རྟགས་ཡང་དག་གི་དངོས་ཀྱི་བསྒྲུབ་བྱའི་ཆོས་ལ་སྒྲུབ་པ་བཟུང་དགོས་པ་དང་
དགག་རྟགས་ཡང་དག་གི་དངོས་ཀྱི་བསྒྲུབ་བྱའི་ཆོས་ལ་དགག་པ་བཟུང་དགོས་
པར་གསུངས་པ་སོགས་དང་བསྟུན་ནས་རེ་ཞིག་རྟགས་ཕྱི་མ་མ་གྲུབ། འོན་ཀྱང་
རྣམ་འགྲེལ་ལེའུ་དང་པོའི་འགྲེལ་བ་ལས། འབྲས་བུའི་སྒོ་ནས་དགག་པ་ནི།
སྒྲ་མིག་ཤེས་ཀྱི་བཟུང་བྱ་མ་ཡིན་པ་དང༌། མ་རིག་པ་དང༌། མ་སྐྱེས་པ་དང༌།
བདག་མེད་པ་དང་
། མི་རྟག་པ་རྣམས་སོ། །ཞེས་དང༌། དེའི་ཐད་ཀྱི་ཤཱཀྱ་བློའི་



ཀུན་མཁྱེན་དགོངས་རྒྱན། ། དགོས ་པ་ དེབ་ཕྲེང་བདུན་པ།
འགྲེལ་བ་ལས། མི་རྟག་པ་ནི་རྟག་པ་ཡིན་པ་རྣམ་པར་བཅད་པའི་དགག་པའོ། །
ཞེས་སོགས་རྒྱ་གཞུང་དུ་མར་མི་རྟག་པ་དགག་པ་ཡིན་པ་ལྟ་བུར་བཤད་པའི་
གསུངས་ཟིན་མང་བས་དཔྱད་པར་བྱའོ། །གོང་དུ་འདོད་ན། བྱས་པ་ཆོས་ཅན།
ཁྱོད་སྒྲ་མི་རྟག་པར་སྒྲུབ་པར་བྱེད་པའི་དགག་རྟགས་ཡང་དག་ཡིན་པར་ཐལ།
དེ་སྒྲུབ་ཀྱི་རྟགས་ཡང་དག་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་
བྱར་གྱུར་བ་ཡང་ཡིན་དགག་པ་ཡང་ཡིན་པའི་གཞི་མཐུན་པ་ཡོད་པའི་ཕྱིར། རྟགས་
ཕྱི་ མ་ ཁས། ཁྱབ་ སྟེ། གཏན་ཚིགས་ རིགས་ པའི་ དོན་ བསྡུས་ལས། སྒྲུབ་རྟགས་
དང༌ དགག་རྟགས་གཉིས་ཏེ། མཚན་ཉིད་ནི་རིམ་པ་ལྟར། ཚུལ་གསུམ་གང་ཞིག
བསྒྲུབ་བྱའི་ཆོས་སྒྲུབ་པ་ཡིན་པ་དང༌། གང་ཞིག བསྒྲུབ་བྱའི་ཆོས་དགག་པ་ཡིན་པའོ། །
ཞེས་གསུངས་སོ། །བྱས་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པར་བྱེད་པའི་
དགག་རྟགས་ཡང་དག་མ་ཡིན་པར་ཐལ། སྒྲ་མི་རྟག་པར་སྒྲུབ་པར་བྱེད་པའི་རང་
བཞིན་གྱི་རྟགས་ཡང་དག་ཡིན་པའི་ཕྱིར། ཁྱབ་སྟེ། དེ་སྒྲུབ་ཀྱི་འབྲས་རང་གི་
རྟགས་གཉིས་པོ་གང་རུང་ཡིན་ན་སྒྲུབ་རྟགས་ཡང་དག་ཡིན་དགོས་པའི་ཕྱིར་
ཏེ། རང་འགྲེལ་གཉིས་ལས། དེ་ལ་གཉིས་ནི་དངོས་པོ་སྒྲུབ་པ་ཡིན་ལ། གཅིག་ནི་
དགག་པའི་གཏན་ཚིགས་སོ། །ཞེས་གསུངས་པའི་ཕྱིར། མ་ཁྱབ་མཚམས་ཀྱི་
རྟགས་གྲུབ་སྟེ། རྣམ་འགྲེལ་ལས། རང་བཞིན་ཡོད་ཙམ་དང་། འབྲེལ་བ་ཅན་
གྱི་ངོ་བོ་ཡང་། །ཞེས་གསུངས་སོ། །
གཉིས་པ་རང་ལུགས་བཤད་པ་ལ། མཚན་ཉིད། དབྱེ་བ། སྒྲུབ་བྱེད་
བཤད་པ་དང་གསུམ། དང་པོ་ནི། རང་གི་ཤེས་འདོད་ཆོས་ཅན་གྱི་སྟེང་དུ་དཔག་
བྱར་བཟུང་བའི་དཔག་པར་བྱ་བའི་ཆོས་དེ། བསྒྲུབ་བྱའི་ཆོས་ཀྱི་མཚན་ཉིད་ཡིན་
- 14 -



རྟགས་རིགས་ལེགས་བཤད་དྲི་མ་མེད་པའི་འོད། །
ཏེ། གཏན་ཚིགས་རིགས་ པའི་དོན་བསྡུས་ལས། བསྒྲུབ་བྱའི་ཆོས་ ཀྱི་མཚན་
ཉིད། རང་གི་ཆོས་ཅན་གྱི་སྟེང་དུ་དཔག་བྱར་བཟུང་བའི་དཔག་བྱའི་ཆོས་སོ། །
ཞེས་གསུངས་པའི་ཕྱིར། འདི་ཅུང་ཟད་ཞིབ་པའི་དབང་དུ་བྱས་ན། དཔག་པར་བྱ་
བའི་ ཆོས་ སུ་བཟུང་ བར་ བྱ་བ་དེ། བསྒྲུབ་ བྱའི་ ཆོས་ ཀྱི་མཚན་ཉིད། མཚན་
གཞི་ནི། སྒྲ་མི་རྟག་པར་སྒྲུབ་པར་བྱེད་པ་ལ་མི་རྟག་པ་ལྟ་བུའོ། །སྒྲ་མི་རྟག་
པར་བསྒྲུབ་པར་བྱེད་པའི་ཤེས་འདོད་ཆོས་ཅན་སྒྲའི་སྟེང་དུ་དཔག་བྱར་བཟུང་
བའི་དཔག་བྱའི་ཆོས་དེ། སྒྲ་མི་རྟག་པར་སྒྲུབ་པར་བྱེད་པའི་བསྒྲུབ་བྱའི་ཆོས་ཀྱི་མཚན་
ཉིད། མཚན་གཞི་ནི་ མི་རྟག་ པ་ ལྟ་ བུའོ། ། གཉིས་པ་ དབྱེ་ བནི། རྟགས་ ཡང་ དག་
དང༌། འགལ་མ་ངེས་མ་གྲུབ་པའི་བསྒྲུབ་བྱའི་ཆོས་བཞིའོ། །ཡང་ན་དེ་སྒྲུབ་
ཀྱི་དངོས་ཀྱི་བསྒྲུབ་བྱའི་ཆོས་དང༌། དེ་སྒྲུབ་ཀྱི་ཤུགས་ཀྱི་བསྒྲུབ་བྱའི་ཆོས་གཉིས་
ཡོད། དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དངོས་སུ་དཔག་བྱར་བཟུང་
བའི་དཔག་བྱའི་ཆོས་དེ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཀྱི་མཚན་ཉིད།
སྒྲ་མི་རྟག་སྒྲུབ་ལ་མཚོན་ན་མི་རྟག་པ་ལྟ་བུའོ། །དེ་སྒྲུབ་ཀྱི་ཤེས་འདོད་ཆོས་ཅན་
གྱི་སྟེང་དུ་ཤུགས་ཀྱི་དཔག་བྱར་བཟུང་བའི་དཔག་བྱའི་ཆོས་དེ། དེ་སྒྲུབ་ཀྱི་
ཤུགས་ཀྱི་བསྒྲུབ་བྱའི་ཆོས་ཀྱི་མཚན་ཉིད། སྒྲ་མི་རྟག་པར་སྒྲུབ་པ་ལ་མཚོན་
ན་མི་རྟག་པ་མ་ཡིན་པ་ལས་ལོག་པ་ལྟ་བུའོ། །བྱས་རྟགས་ཀྱིས་སྒྲ་མི་རྟག་
སྒྲུབ་ ཀྱི་ ཤེས་ འདོད་ ཆོས་ ཅན་ གྱི་ སྟེང་ དུ་དཔག་ བྱར་ བཟུང་ བའི་ དཔག་
བྱའི་ཆོས་དེ། བྱས་རྟགས་ཀྱིས་སྒྲ་མི་རྟག་སྒྲུབ་ཀྱི་བསྒྲུབ་བྱའི་ཆོས་ཀྱི་མཚན་
ཉིད། དབྱེ་ན་དངོས་ཀྱི་བསྒྲུབ་བྱའི་ཆོས་དང། ཤུགས་ཀྱི་བསྒྲུབ་བྱའི་ཆོས་གཉིས།
དང་པོ་ནི་མི་རྟག་པ་དང་སྐད་ཅིག་མ་ལྟ་བུའོ། །གཉིས་པ་ནི་དེ་གཉིས་མ་ཡིན་



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
པ་ལས་ལོག་པ་ལྟ་བུའོ། །
གསུམ་པ་སྒྲུབ་བྱེད་ནི། བདག་ཏུ་མ་གྲུབ་པ་ཡིན་ན་བསྒྲུབ་བྱའི་
ཆོས་ཡིན་པས་ཁྱབ་སྟེ། རི་བོང་རྭ་བསྒྲུབ་བྱའི་ཆོས་ཡིན་པའི་ཕྱིར། དེར་ཐལ།
དེ་རང་གི་ཤེས་འདོད་ཆོས་ཅན་གྱི་སྟེང་དུ་བསྒྲུབ་པར་བྱ་བའི་ཆོས་སུ་བཟུང་བར་
བྱ་བ་ཡིན་པའི་ཕྱིར། མ་གྲུབ་ན། རི་བོང་རྭ་ཆོས་ཅན། ཁྱོད་རང་གི་ཤེས་འདོད་
ཆོས་ཅན་གྱི་སྟེང་དུ་བསྒྲུབ་པར་བྱ་བའི་ཆོས་སུ་བཟུང་བར་བྱ་བ་ཡིན་པར་ཐལ།
ཁྱོད་སྒྲ་རི་བོང་རྭར་སྒྲུབ་པར་བྱེད་པའི་བསྒྲུབ་བྱའི་ཆོས་སུ་བཟུང་བྱ་ཡིན་པའི་
ཕྱིར། མ་གྲུབ་ན། རི་བོང་རྭ་ཆོས་ཅན། ཁྱོད་སྒྲ་ཁྱོད་དུ་སྒྲུབ་ པར་ བྱེད་ པའི་
བསྒྲུབ་བྱའི་ཆོས་སུ་བཟུང་བྱ་ཡིན་པར་ཐལ། ཁྱོད་བདག་ཏུ་མ་གྲུབ་པ་ཡིན་པའི་
ཕྱིར་རོ། །གཞན་ཡང་མི་རྟག་པ་ཆོས་ཅན། སྒྲ་མི་རྟག་པར་བསྒྲུབ་པར་བྱེད་པའི་
བསྒྲུབ་བྱའི་ཆོས་ཡིན་པར་ཐལ། སྒྲ་མི་རྟག་པར་སྒྲུབ་པར་བྱེད་པའི་བསྒྲུབ་
བྱའི་ཆོས་སུ་བཟུང་བྱ་ཡིན་པའི་ཕྱིར། མ་གྲུབ་ན། མི་རྟག་པ་སྒྲ་མི་རྟག་པར་
བསྒྲུབ་པར་བྱེད་པའི་བསྒྲུབ་བྱའི་ཆོས་སུ་བཟུང་བྱ་ཡིན་པར་ཐལ། སྒྲ་མི་རྟག་
པར་བསྒྲུབ་པར་བྱེད་པའི་རྟགས་ཆོས་དོན་གསུམ་ངོས་འཛིན་རྒྱུ་ཡོད་ པའི་
ཕྱིར། དེར་ཐལ། སྒྲ་དེ་རྩོད་གཞི་དང་། མི་རྟག་པ་བསྒྲུབ་བྱའི་ཆོས་དང༌། བྱས་
པ་དེ་སྒྲུབ་ཀྱི་རྟགས་ཡིན་པའི་ཕྱིར་རོ། །
གཉིས་པ་རྗེས་ཁྱབ་དང་ལྡོག་ཁྱབ་ཀྱི་ལྟོས་གཞི་མཐུན་ཕྱོགས་དང་
མི་མཐུན་ཕྱོགས་བཤད་པ་ལ། དགག་བཞག་གཉིས་ལས། དང་པོ་ལ། ཁ་ཅིག་
ན་ རེ། ཤེས་ འདོད་ ཆོས་ ཅན་ དང༌ བསྒྲུབ་ བྱའི་ ཆོས་ ཀྱི་ སྤྱིའི་ དོན་ མཐུན་
པ་དེ། དེ་སྒྲུབ་ཀྱི་མཐུན་ཕྱོགས་ཀྱི་མཚན་ཉིད། དེ་ལྟར་དོན་མི་མཐུན་པ་དེ་དེ་



རྟགས་རིགས་ལེགས་བཤད་དྲི་མ་མེད་པའི་འོད།
།
སྒྲུབ་ཀྱི་མི་མཐུན་ཕྱོགས་ཀྱི་མཚན་ཉིད་ཟེར་ན། འོ་ན་གཞལ་བྱའི་རྟགས་ཀྱིས་སྒྲ་རྟག་པར་
སྒྲུབ་པའི་མཐུན་ཕྱོགས་མེད་པར་ཐལ། སྒྲ་དང་རྟག་པར་ཆོས་མཐུན་པ་མེད་
པའི་ཕྱིར། འདོད་ན། གཞལ་བྱ་སྒྲ་རྟག་པར་སྒྲུབ་པའི་མཐུན་ཕྱོགས་ལ་མེད་པར་
ཐལ། འདོད་པའི་ཕྱིར། འདོད་ན། རིགས་སྒོ་ལས། སྒྲ་རྟག་པ་ལ་སོགས་པའི་
ཆོས་སྒྲུབ་པར་བྱ་བ་ལ་གཞལ་བྱ་ཡིན་པའི་ཕྱིར་ཞེས་བྱ་བའི་གཏན་ཚིགས་ནི་
མཐུན་ཕྱོགས་དང་མི་མཐུན་པའི་ཕྱོགས་ཐམས་ཅད་ལ་འཇུག་པའི་ཐུན་མོང་
གི་མ་ངེས་པ་ཞེས་བྱའོ། །ཞེས་གསུངས་པ་མི་འཐད་པར་ཐལ་ལོ། །ཡང་ཁ་
ཅིག་རྣམ་ངེས་རང་འགྲེལ་ལས། མཐུན་པའི་ཕྱོགས་ནི་སྒྲུབ་པར་བྱ་བའི་ཆོས་ཀྱི་སྤྱིའི་
དོན་མཐུན་པའོ། །ཞེས་པའི་བསྒྲུབ་པར་བྱ་བའི་ཆོས་ཀྱི་སྤྱི་དེ་དེ་སྒྲུབ་ཀྱི་ཆོས་
དང་ཆོས་ཅན་གྱི་ཚོགས་དོན་ལ་བྱེད་ཟེར་ན། དེ་མི་འཐད་པར་ཐལ། འདིའི་
དངོས་བསྟན་གྱི་སྤྱི་དེ་དེ་སྒྲུབ་ཀྱི་བསྒྲུབ་བྱའི་ཆོས་ཀྱི་སྤྱི་ཙམ་ལ་བྱེད་ཀྱི་བསྒྲུབ་
བྱའི་ཆོས་སུ་འགྲོ་རྒྱུ་དེའི་བྱེ་བྲག་ཀུན་ལ་མི་བྱེད་པ་ཡིན་པའི་ཕྱིར། དེར་ཐལ།
རིགས་ཐིགས་ལས། མཐུན་པའི་ཕྱོགས་ནི་བསྒྲུབ་པར་བྱ་བའི་ཆོས་ཀྱི་སྤྱི་དང་
དོན་མཐུན་པའོ། །ཞེས་དང༌། དེའི་ཐད་ཀྱི་སློབ་དཔོན་ཆོས་མཆོག་གི་རིགས་
ཐིགས་ཀྱི་འགྲེལ་བ་ལས། བྱེ་བྲག་བསྒྲུབ་པར་བྱ་བ་མ་ཡིན་གྱི་འོན་ཀྱང་སྤྱི་
ཡིན་པ་དེ་བས་ན་འདིར་སྤྱི་བསྒྲུབ་བྱར་བསྟན་ཏེ། དེ་ནི་བསྒྲུབ་པར་བྱ་བའི་
ཆོས་ཀྱང་ཡིན་ལ་སྤྱི་ཡང་ཡིན་ཏེ། བསྒྲུབ་པར་བྱ་བའི་ཆོས་ཀྱི་སྤྱིའི་ཕྱོགས་དང་
མཚུངས་པ་ནི་མཐུན་པའི་ཕྱོགས་ཡིན་ནོ། །ཞེས་བྱ་བའི་དོན་ནོ། །ཞེས་གསུངས་
པའི་ཕྱིར། དེ་སྒྲུབ་ཀྱི་སྒྲུབ་བྱའི་ཆོས་གང་ཡིན་པ་དེ་ སྐབས་འདིའི་སྤྱི་ལ་འཇོག་
དགོས་པར་ཐལ། འཐད་ལྡན་ཆེ་བ་ལས། དེས་ན་བསྒྲུབ་པར་བྱ་བའི་ཆོས་ཀྱི་



ཀུན་མཁྱེན་དགོངས་རྒྱན། ད་བ་་་་་་་་་་་་ དེབ་ཕྲེང་བདུན་པ།
སྤྱི་ཞེས་ནི་ཚིག་མི་སྦྱོར་གྱི། འོན་ཀྱང་བསྒྲུབ་པར་བྱ་བའི་ཆོས་ཉིད་སྤྱི་ཡིན་ཏེ།
ཞེས་དང་། མདོའི་རང་འགྲེལ་ལས། དེ་ལ་ཡོད་པར་གྲུབ་པར་བྱ་བའི་ཆོས་ཀྱི་
སྤྱིའི་ཕྱོགས་དང་མཐུན་པའི་ཕྱོགས་མཚུངས་པའི་དོན་ཐམས་ཅད་ཕྱོགས་ཞེས་
བྱ་སྟེ། དེ་ཡང་བསྒྲུབ་བྱའི་ཆོས་སོ། །ཞེས་གསུངས་པའི་ཕྱིར། ཡང་ཁ་ཅིག་དེ་
སྒྲུབ་ཀྱི་བསྒྲུབ་བྱའི་ཆོས་ཀྱིས་མི་སྟོང་བ་དེ་མཐུན་ཕྱོགས་ཀྱི་མཚན་ཉིད་དང༌།
དེ་ལྟར་སྟོང་བ་དེ་མི་མཐུན་ཕྱོགས་ཀྱི་མཚན་ཉིད་ཟེར་ན། འོ་ན་བུམ་པ་ཆོས་
ཅན། སྒྲ་མི་རྟག་པར་སྒྲུབ་པའི་མཐུན་ཕྱོགས་མ་ཡིན་པར་ཐལ། སྒྲ་མི་རྟག་
སྒྲུབ་ཀྱི་བསྒྲུབ་བྱའི་ཆོས་ཀྱིས་མི་སྟོང་བ་དེ་མ་ཡིན་པའི་ཕྱིར། ཁྱབ་པ་ཁས།
དེར་ཐལ། སྒྲ་མི་རྟག་སྒྲུབ་ཀྱི་བསྒྲུབ་བྱའི་ཆོས་མ་ཡིན་པའི་ཕྱིར། དེར་ཐལ།
མི་རྟག་པའི་བྱེ་བྲག་ཡིན་པའི་ཕྱིར། མ་ཁྱབ་ན། མི་རྟག་པ་ཆོས་ཅན། ཆོས་དེ་
ཁྱོད་ཀྱི་བྱེ་བྲག་ཡིན་ན་ཆོས་དེ་སྒྲ་ཁྱོད་དུ་སྒྲུབ་པའི་བསྒྲུབ་བྱའི་ཆོས་མ་ཡིན་
དགོས་པར་ཐལ། ཁྱོད་བདག་མེད་ཡིན་ པའི་ ཕྱིར། ཡང་ཁ་ཅིག་དེ་སྒྲུབ་ཀྱི་
མཐུན་ཕྱོགས་ཡིན་ན་དེ་སྒྲུབ་ཀྱི་མཐུན་ཕྱོགས་ཞེས་པའི་ཕྱོགས་ཡིན་པས་ཁྱབ།
དེ་སྒྲུབ་ཀྱི་མི་མཐུན་ཕྱོགས་ལ་དེ་ལྟར་ཡིན་ཟེར་ན། འོ་ན་དེ་སྒྲུབ་ཀྱི་མཐུན་ཕྱོགས་
ཡིན་ན་དེ་སྒྲུབ་ཀྱི་བསྒྲུབ་བྱའི་ཆོས་ཞེས་པའི་ཚིག་ཟུར་གྱི་བསྒྲུབ་བྱ་ཡིན་པས་ཁྱབ་
པར་ཐལ། དེ་སྒྲུབ་ཀྱི་མཐུན་ཕྱོགས་ཡིན་ན་དེ་སྒྲུབ་ཀྱི་མཐུན་ཕྱོགས་ཞེས་པའི་
ཕྱོགས་ཡིན་པས་ཁྱབ་པའི་ཕྱིར། ཁྱབ་སྟེ། དེ་སྒྲུབ་ཀྱི་མཐུན་ཕྱོགས་མི་མཐུན་
ཕྱོགས་ཞེས་པའི་ཚིག་ཟུར་གྱི་ཕྱོགས་གཉིས་པོ་བསྒྲུབ་བྱའི་ཆོས་ལ་བྱེད་དགོས་
པའི་ཕྱིར། དེར་ཐལ། དེའི་ཕྱོགས་གཉིས་ཀ་བསྒྲུབ་བྱའི་ཆོས་ལ་བྱས་ནས་དེ་
སྒྲུབ་ཀྱི་བསྒྲུབ་བྱའི་ཆོས་གང་ཡིན་རྒྱུ་དེ་དང་མཚུངས་པས་ན་མཐུན་ཕྱོགས་ཞེས་
- 18 -



རྟགས་རིགས་ལེགས་བཤད་དྲི་མ་མེད་པའི་འོད།
ང་
བཤད་དགོས་པའི་ཕྱིར། དེར་ཐལ། འཐད་ལྡན་ཆེ་བ་ལས། མཐུན་པའི་ ཕྱོགས་
ནི་འགའ་ཞིག་ཕྱོགས་དང་མཐུན་པ་དེ་ཡིན་ནོ། །འདི་ལྟར་ཕྱོགས་དང་འདྲ་བའི་ཕྱིར་
ན་དོན་དེ་ཉིད་ཕྱོགས་ཞེས་བརྗོད་པ་ཡིན་ནོ། །འདྲ་བའི་དོན་ཡང་མཐུན་པའི་སྒྲ་ཡིན་
ཏེ། ཕྱོགས་དང་མཚུངས་པ་ནི་མཐུན་པའི་ཕྱོགས་སོ། །ཞེས་དང༌། མདོའི་རང་
འགྲེལ་ལས། ཕྱོགས་ཞེས་བྱ་བ་སྟེ། དེ་ཡང་བསྒྲུབ་བྱའི་ཆོས་སོ། །ཞེས་དང༌།
ཚད་ཆེན་དཀའ་འགྲེལ་ལས། མཐུན་པའི་ཕྱོགས་ནི་བསྒྲུབ་པར་བྱ་བའི་ཆོས་ཀྱི་སྤྱིའི་
དོན་མཐུན་པའོ། །ཞེས་དང་། ཐར་འབྱུང་སྦས་པའི་རྟོག་གེའི་སྐད་ལས། ཕྱོགས་དང་
མཚུངས་པ་ནི་ཕྱོགས་དང་མཐུན་པ་སྟེ། ཕྱོགས་དང་ལྷན་ཅིག་འདྲ་བའི་དཔེ་ཆོས་
ཅན་ནོ། །ཞེས་གསུངས་པའི་ཕྱིར། །
གཉིས་ པ་ རང་ལུགས་བཤད་པ་ལ། མཚན་ཉིད། དབྱེ་བ། སྒྲ་
བཤད་འཇུག་དང་གསུམ། དང་པོ་ནི། དེ་སྒྲུབ་ཀྱི་བསྒྲུབ་བྱའི་ཆོས་ཀྱི་སྒྲུབ་ཚུལ་
དང་མཐུན་པར་མི་སྟོང་བ་དེ། དེ་སྒྲུབ་ཀྱི་མཐུན་ཕྱོགས་ཀྱི་མཚན་ཉིད། སྒྲ་མི་
རྟག་པར་སྒྲུབ་པར་བྱེད་པའི་བསྒྲུབ་བྱའི་ཆོས་ཀྱི་འགོད་ཚུལ་དང་མཐུན་པར་
མི་སྟོང་བ་དེ། སྒྲ་མི་རྟག་པར་སྒྲུབ་པར་བྱེད་པའི་མཐུན་ཕྱོགས་ཀྱི་མཚན་ཉིད།
དེ་དང་མི་རྟག་པ་གཉིས་དོན་གཅིག མཚན་གཞི་ནི་བུམ་པ་ལྟ་བུའོ། །དུ་ལྡན་
གྱི་ལ་ལ་མེ་ཡོད་པར་སྒྲུབ་པར་བྱེད་པའི་བསྒྲུབ་བྱའི་ཆོས་ཀྱི་འགོད་ཚུལ་དང་
མཐུན་པར་མི་སྟོང་བ་དེ། དུ་ལྡན་གྱི་ལ་ལ་མེ་ཡོད་པར་སྒྲུབ་པར་བྱེད་པའི་
མཐུན་ཕྱོགས་ཀྱི་མཚན་ཉིད། དེ་དང་མེ་ཡོད་པ་དོན་གཅིག མཚན་གཞི་ནི།
ཚང་མང་སོགས་སོ། །དེ་ལྟར་འཐད་དེ། རིགས་སྒོ་ལས། བསྒྲུབ་པར་བྱ་བའི་ཆོས་
ཀྱི་སྤྱིའི་དོན་མཚུངས་པ་ཉིད་མཐུན་པའི་ཕྱོགས་ཡིན་ཏེ། འདི་ལྟར་སྒྲ་མི་རྟག་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པར་སྒྲུབ་པ་ལ་བུམ་པ་ལ་སོགས་པ་ཡང་མི་རྟག་པ་ཡིན་པས་མཐུན་པའི་ཕྱོགས་
སོ། །ཞེས་ཕྱོགས་ཏེ་ཞེས་པ་ཡན་ཆད་ཀྱིས་མཐུན་ཕྱོགས་སྤྱི་བཤད་ནས། འདི་
ལྟར་ཞེས་སོགས་ཀྱིས་དེ་སྒྲུབ་ཀྱི་མཐུན་ཕྱོགས་ཀྱི་མཚན་གཞི་བསྟན་ཅིང༌།
བུམ་པ་ལ་སོགས་པས་གང་དང་མཐུན་པའི་དཔེ་བསྟན། ཡང་སྒྲས་མཐུན་དཔེ་
སོགས་སྡུད་ཅིང་། མི་རྟག་པ་ཡིན་པས་མཐུན་པའི་ཕྱོགས་སོ། །ཞེས་པས་མི་
རྟག་པ་གང་ཡིན་པ་དེ་དག་མི་རྟག་པ་ཡིན་པའི་རྒྱུ་མཚན་གྱིས་མཐུན་ཕྱོགས་སུ་
འཇོག་ཅེས་བསྟན་ཏོ། ། །
གཉིས་པ་དབྱེ་བ་ནི། མཐུན་ཕྱོགས་དེ་ལ་ཡང་ཡིན་འགོད་ཀྱི་དབང་དུ་
བྱས་པ་དང༌། ཡོད་འགོད་ཀྱི་དབང་དུ་བྱས་པ་གཉིས། དང་པོ་ནི། བསྒྲུབ་བྱའི་
ཆོས་གང་ཡིན་རྒྱུ་དེ་དང་ཡིན་པར་དོན་མཐུན་པ་རྣམས་མཐུན་ཕྱོགས་དང༌།
གཉིས་པ་ཡོད་འགོད་རྣམས་ལ་བསྒྲུབ་བྱའི་ཆོས་གང་ཡིན་རྒྱུ་དེ་དང་ཡོད་པར་དོན་
མཐུན་པ་རྣམས་མཐུན་ཕྱོགས་ཞེས་བྱའོ། །དེས་ན་མཚོན་བྱ་མ་ཡིན་པ་བུམ་པ་
མཚོན་བྱར་སྒྲུབ་པའི་མཐུན་ཕྱོགས་ཡིན་ལ། དེ་དང་རིགས་འདྲ་བ་གཞན་ལ་
ཡང་ཤེས་པར་བྱའོ། །ཡང་ན་གཏན་ཚིགས་རིགས་པའི་དོན་བསྡུས་ལྟར་མཐུན་
ཕྱོགས་ལ་དབྱེ་ན། འགལ་རྟགས་ཀྱི་མཐུན་ཕྱོགས་ལྟར་རྟགས་ལ་གཏན་ནས་
མེད་པའི་མཐུན་ཕྱོགས་དང༌། འབྲས་རྟགས་ཕར་ཆེར་གྱི་མཐུན་ཕྱོགས་ལྟར་
རྟགས་དེ་རྣམ་གཉིས་སུ་འཇུག་པའི་མཐུན་ཕྱོགས་དང༌། སྒྲ་མི་རྟག་སྒྲུབ་ལ་
བྱས་པ་བཀོད་པའི་མཐུན་ཕྱོགས་ལྟར་རྟོགས་ལ་ཁྱབ་བྱེད་དུ་ཡོད་པའི་མཐུན་
ཕྱོགས་དང་གསུམ་ཡོད་ལ། མི་མཐུན་ཕྱོགས་ལ་དབྱེ་ན། སྒྲ་མི་རྟག་སྒྲུབ་ལ་
མཚོན་ན་མེད་པ་མི་མཐུན་ཕྱོགས། གཞན་པ་མི་མཐུན་ཕྱོགས། འགལ་བ་མི་
- 20 -



རྟགས་རིགས་ལེགས་བཤད་དྲི་མ་མེད་པའི་འོད།
།
མཐུན་ཕྱོགས་དང་གསུམ། རི་བོང་རྭ་དང་པོ་དང༌། དོན་དམ་བདེན་པ་གཉིས་
པ་དང༌། རྟག་པ་གསུམ་པ་ཡིན། དང་པོ་རི་བོང་རྭ་ཆོས་ཅན། སྒྲ་མི་རྟག་སྒྲུབ་
ཀྱི་མེད་པ་མི་མཐུན་ཕྱོགས་ཡིན་པར་ཐལ། སྒྲ་མི་རྟག་སྒྲུབ་ཀྱི་མི་མཐུན་ཕྱོགས་
གང་ཞིག མེད་པ་ཡིན་པའི་ཕྱིར། རྟགས་གཉིས་ཀ་གྲུབ་སྟེ། མེད་ངེས་ཡིན་པའི་
ཕྱིར། གཉིས་པ་ནི། དོན་དམ་བདེན་པ་ཆོས་ཅན། སྒྲ་མི་རྟག་སྒྲུབ་ཀྱི་གཞན་
པ་མི་མཐུན་ཕྱོགས་ཡིན་པར་ཐལ། སྒྲ་མི་རྟག་སྒྲུབ་ཀྱི་མི་མཐུན་ཕྱོགས་གང་
ཞིག མི་རྟག་པ་ལས་གཞན་ཡིན་ པའི་ ཕྱིར། རྟགས་གཉིས་ཀ་གྲུབ་སྟེ། རྟག་
པ་ཡིན་པའི་ཕྱིར། གསུམ་པ་ནི། རྟག་པ་ཆོས་ཅན། སྒྲ་མི་རྟག་སྒྲུབ་ཀྱི་འགལ་
བ་མི་མཐུན་ཕྱོགས་ཡིན་པར་ཐལ། སྒྲ་མི་རྟག་སྒྲུབ་ཀྱི་མི་མཐུན་ཕྱོགས་གང་
ཞིག མི་རྟག་པ་དང་འགལ་བ་ཡིན་པའི་ཕྱིར། རྟགས་རེ་རེ་ནས་གྲུབ་སྟེ། རྟག་
པ་དང་གཅིག་ཡིན་པའི་ཕྱིར། དེ་དང་ཕལ་ཆེར་འདྲ་བར་གཏན་ཚིགས་རིགས་
པའི་དོན་བསྡུས་ལས། དབྱེ་ན། མེས་གཞི་འགར་གང་རེག་འགོག་པ་ན་ཆུ་ཀླུང་
ལྟ་བུ་མེད་པའི་མི་མཐུན་ཕྱོགས། རེག་བྱ་བཏང་སྙོམས་ལྟ་བུ་གཞན་པའི་མི་མཐུན་
ཕྱོགས། གྲང་རེག་ལྟ་བུ་འགལ་བ་མི་མཐུན་ཕྱོགས་ཏེ་གསུམ་མོ། །ཞེས་གསུངས་
གསུམ་པ་སྒྲ་བཤད་འཇུག་ནི། སྒྲ་མི་རྟག་སྒྲུབ་ལྟ་བུ་ལ་མཚོན་ན་དེ་སྒྲུབ་
ཀྱི་མཐུན་ཕྱོགས་དང་སྒྲ་བཤད་གཉིས་ཀ་ཡོད་པའི་མུ་ཡོད་དེ། བུམ་པ་དེ་ཡིན་
པའི་ཕྱིར། མ་གྲུབ་ན། བུམ་པ་ཆོས་ཅན། དེར་ཐལ། སྒྲ་མི་རྟག་སྒྲུབ་ཀྱི་མཐུན་
ཕྱོགས་གང་ཞིག སྒྲ་མི་རྟག་སྒྲུབ་ཀྱི་མཐུན་ཕྱོགས་ཀྱི་སྒྲ་བཤད་དུ་ཡོད་པའི་ཕྱིར།
དང་པོ་མ་གྲུབ་ན། བུམ་པ་ཆོས་ཅན། སྒྲ་མི་རྟག་སྒྲུབ་ཀྱི་མཐུན་ཕྱོགས་ཡིན་པར་



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
ཐལ། མི་རྟག་པ་ཡིན་པའི་ཕྱིར། གཉིས་པ་གྲུབ་སྟེ། ཁྱོད་དང་སྒྲ་གཉིས་མི་རྟག་
པར་ཆོས་མཐུན་པའི་ཕྱིར། དེར་ཐལ། ཁྱོད་དང་སྒྲ་གཉིས་མི་རྟག་པ་ཡིན་པའི་
ཕྱིར། སྒྲ་རྟག་པར་སྒྲུབ་པ་ལ་མཐུན་ཕྱོགས་ཡིན་ལ་མཐུན་ཕྱོགས་ཀྱི་སྒྲ་བཤད་དུ་
མེད་པ་ནི། དོན་དམ་བདེན་པ་དེ་ཡིན་པའི་ཕྱིར། མ་གྲུབ་ན། དོན་དམ་བདེན་
པ་ཆོས་ཅན། དེར་ཐལ། སྒྲ་རྟག་པར་སྒྲུབ་པའི་མཐུན་ཕྱོགས་ཡིན་པ་གང་ཞིག
མཐུན་ཕྱོགས་ཀྱི་སྒྲ་བཤད་དུ་མེད་པའི་ཕྱིར། དང་པོ་གྲུབ་སྟེ། རྟག་པ་ཡིན་པའི་
ཕྱིར། གཉིས་པ་གྲུབ་སྟེ། ཁྱོད་དང་སྒྲ་གཉིས་རྟག་པར་ཆོས་མི་མཐུན་པའི་
ཕྱིར་ཏེ། ཁྱོད་རྟག་པ་གང་ཞིག སྒྲ་མི་རྟག་པ་ཡིན་པའི་ཕྱིར། སྒྲ་མི་རྟག་པར་
སྒྲུབ་པར་བྱེད་པ་ལ་མཐུན་ཕྱོགས་དང་མཐུན་ཕྱོགས་ཀྱི་སྒྲ་བཤད་གཉིས་ཀ་མེད་པའི་
མུ་ནི། ཡོངས་གྲུབ་དེ་ཡིན་པའི་ཕྱིར། རྟགས་སླ། དེ་སྒྲུབ་ཀྱི་མི་མཐུན་ཕྱོགས་
ཀྱི་སྒྲ་བཤད་འཇུག་ལ། སྒྲ་རྟག་སྒྲུབ་ཀྱི་མི་མཐུན་ཕྱོགས་དང་སྒྲ་བཤད་གཉིས་
ཀ་ཡོད་པའི་མུ་ཡོད་དེ། འཆི་བ་དེ་ཡིན་པའི་ཕྱིར། མ་གྲུབ་ན། འཆི་བ་ཆོས་ཅན།
དེར་ཐལ། སྒྲ་རྟག་སྒྲུབ་ཀྱི་མི་མཐུན་ཕྱོགས་ཡིན་པ་གང་ཞིག སྒྲ་རྟག་སྒྲུབ་ཀྱི་
མི་མཐུན་ཕྱོགས་ཀྱི་སྒྲ་བཤད་ཡོད་པའི་ཕྱིར། དང་པོ་མ་གྲུབ་ན། འཆི་བ་ཆོས་
ཅན། སྒྲ་རྟག་སྒྲུབ་ཀྱི་མི་མཐུན་ཕྱོགས་ཡིན་པར་ཐལ། མི་རྟག་པ་ཡིན་པའི་ཕྱིར།
རྟགས་གཉིས་པ་གྲུབ་སྟེ། ཁྱོད་དང་སྒྲ་གཉིས་རྟག་པར་ཆོས་མི་མཐུན་པའི་ཕྱིར།
དེར་ཐལ། ཁྱོད་དང་སྒྲ་གཉིས་མི་རྟག་པ་ཡིན་པའི་ཕྱིར། སྒྲ་རྟག་སྒྲུབ་ཀྱི་མི་
མཐུན་ཕྱོགས་མ་ཡིན་ལ་སྒྲ་རྟག་སྒྲུབ་ཀྱི་མི་མཐུན་ཕྱོགས་ཀྱི་སྒྲ་བཤད་ཡོད་པའི་
མུ་ཡོད་དེ། ཡོངས་གྲུབ་དེ་ཡིན་པའི་ཕྱིར། ཡོངས་གྲུབ་ཆོས་ཅན། དེར་ཐལ།
སྒྲ་རྟག་སྒྲུབ་ཀྱི་མི་མཐུན་ཕྱོགས་མ་ཡིན་པ་གང་ཞིག སྒྲ་རྟག་སྒྲུབ་ཀྱི་མི་མཐུན་
ཀ 22 -



རྟགས་རིགས་ལེགས་བཤད་དྲི་མ་མེད་པའི་འོད།
།
ཕྱོགས་ཀྱི་སྒྲ་བཤད་ཡོད་པའི་ཕྱིར། དང་པོ་གྲུབ་སྟེ། སྒྲ་རྟག་སྒྲུབ་ཀྱི་མཐུན་ཕྱོགས་
ཡིན་པའི་ཕྱིར། དེར་ཐལ། རྟག་པ་ཡིན་པའི་ཕྱིར། གཉིས་པ་གྲུབ་སྟེ། ཁྱོད་དང་སྒྲ་
གཉིས་རྟག་པར་ཆོས་མི་མཐུན་པའི་ཕྱིར། སྒྲ་མི་རྟག་སྒྲུབ་ཀྱི་མི་མཐུན་ཕྱོགས་དང་
སྒྲ་བཤད་གཉིས་ཀ་མེད་པའི་མུ་ཡོད་དེ། སྡུག་བདེན་དེ་ཡིན་པའི་ཕྱིར་རོ། །
མཐུན་ཕྱོགས་མི་མཐུན་ཕྱོགས་དངོས་འགལ་ཡིན་མིན་དཔྱད་པ་ལ། མཐུན་
ཕྱོགས་མི་མཐུན་ཕྱོགས་དང་དངོས་འགལ་ཡིན་ཀྱང་མི་མཐུན་ཕྱོགས་མཐུན་ཕྱོགས་
དང་དངོས་འགལ་མ་ཡིན་ཏེ། མི་མཐུན་ཕྱོགས་མེད་པའི་ཕྱིར། དེས་ན་གཞུང་
རྣམས་སུ་མི་མཐུན་ཕྱོགས་ཀྱི་མཚན་ཉིད་སོགས་གསུངས་པ་སྒྲ་མི་རྟག་སྒྲུབ་
ལྟ་བུའི་གཞི་ལ་སྦྱར་དགོས་སོ། །སྒྲ་མི་རྟག་སྒྲུབ་ཀྱི་མཐུན་ཕྱོགས་དང་མི་
མཐུན་ཕྱོགས་གཉིས་ཀ་ཕན་ཚུན་ནས་དངོས་འགལ་ཡིན་ནོ། །དེ་ལྟར་བྱས་པ་ལ་བདག་
མེད་ཡིན་ན་མཐུན་ཕྱོགས་ཡིན་པས་མ་ཁྱབ་པར་ཐལ། མི་མཐུན་ཕྱོགས་ཡོད་
པའི་ཕྱིར། དེར་ཐལ། བུམ་པ་མི་མཐུན་ཕྱོགས་ཡིན་པའི་ཕྱིར། མ་གྲུབ་ན། དེར་
ཐལ། སྒྲ་རྟག་པར་སྒྲུབ་པར་བྱེད་པའི་མི་མཐུན་ཕྱོགས་ཡིན་པའི་ཕྱིར་ན་མ་ཁྱབ།
རྟགས་གྲུབ་སྟེ། མི་རྟག་པ་ཡིན་པའི་ཕྱིར། གོང་དུ་འདོད་མི་ནུས་ཏེ། ཡོད་ན་
མཐུན་ཕྱོགས་ཡིན་པས་ཁྱབ་པ་གང་ཞིག མེད་ན་ཡང་མཐུན་ཕྱོགས་ཡིན་པས་
ཁྱབ་པའི་ཕྱིར། དང་པོ་གྲུབ་སྟེ། བུམ་པ་མཐུན་ཕྱོགས་ཡིན་པའི་ཕྱིར། དེར་ཐལ།
སྒྲ་མི་རྟག་པར་སྒྲུབ་པར་ བྱེད་ པའི་མཐུན་ཕྱོགས་ཡིན་པའི་ ཕྱིར། དེར་ཐལ།
མི་རྟག་པ་ཡིན་པའི་ཕྱིར། གཉིས་པ་གྲུབ་སྟེ། མི་མཐུན་ཕྱོགས་མཐུན་ཕྱོགས་ཡིན་
པའི་ཕྱིར། མ་གྲུབ་ན། མི་མཐུན་ཕྱོགས་ཆོས་ཅན། མཐུན་ཕྱོགས་ཡིན་པར་ཐལ།
སྒྲ་གང་ཟག་གི་བདག་ཏུ་མ་གྲུབ་པར་སྒྲུབ་པར་བྱེད་པའི་མཐུན་ཕྱོགས་ཡིན་པའི་
- 23 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཕྱིར། དེར་ཐལ། བདག་ཏུ་མ་གྲུབ་པ་ཡིན་པའི་ཕྱིར། ཁོ་ན་རེ། མི་མཐུན་ཕྱོགས་
ཡོད་པར་ཐལ། མི་མཐུན་དཔེ་ཡོད་པའི་ཕྱིར། དེར་ཐལ། ཆོས་མི་མཐུན་སྦྱོར་
གྱི་སྒྲུབ་ངག་ཡོད་པའི་ཕྱིར་ན་མ་ཁྱབ་སྟེ། ཡོད་མེད་གང་རུང་ཡིན་ན་སྒྲ་བདག་
ཏུ་མ་གྲུབ་པར་སྒྲུབ་པའི་མཐུན་དཔེ་ཡིན་པས་ཁྱབ་པའི་ཕྱིར་རོ། །གཞན་ཡང་
སྒྲ་མི་རྟག་པར་སྒྲུབ་པར་བྱེད་པའི་སྐབས་ཀྱི་ཕྱོགས་སྒྲ་འཇུག་ཚུལ་དངོས་བཏགས་
ཅི་རིགས་ཀྱི་སྒོ་ནས་གསུམ་ཡོད་དེ། དེ་སྒྲུབ་ཀྱི་ཤེས་འདོད་ཆོས་ཅན་དང་ཆོས་
གཉིས་ཀྱི་ཚོགས་དོན་ལ་ཕྱོགས་སྒྲ་དངོས་སུ་འཇུག ཁྱབ་པ་གཉིས་ཀྱི་འབྲེལ་
ཡུལ་གྱི་བསྒྲུབ་བྱའི་ཆོས་དང་། ཕྱོགས་ཆོས་ཀྱི་ལྟོས་ཡུལ་ཤེས་འདོད་ཆོས་ཅན་
གཉིས་ལ་ཕྱོགས་སྒྲ་བཏགས་མིང་དུ་འཇུག་པ་ཡིན་པའི་ཕྱིར་ཏེ། ཚད་མ་མདོ་
ལས། བསྡུས་པ་བསྒྲུབ་བྱ་ཡིན་པའི་ཕྱིར། །ཆོས་དང་ཆོས་ཅན་ཁ་ཡར་བ། །
དངོས་སུ་མིན་ཡང་དེའི་ཕྱོགས་གཅིག །ཡིན་ཕྱིར་བསྒྲུབ་བྱར་བཏགས་ནས་བརྗོད། །
ཅེས་དང༌། འཐད་ལྡན་ཆེ་བ་ལས། རྗེས་སུ་དཔག་པའི་ཐ་སྙད་ནི་གསུམ་སྟེ།
སྒྲུབ་བྱེད་ཀྱི་བསྒྲུབ་པར་བྱ་བའི་ཆོས་དང་ཆོས་ཅན་གྱི་སྤྱི་ལ་དངོས་དང༌། ཁྱབ་
པའི་ཡུལ་གྱི་བསྒྲུབ་པར་བྱ་བའི་ཆོས་དང་གཏན་ཚིགས་ཀྱི་ཡུལ་ཆོས་ཅན་ལ་
བཏགས་ནས་སོ། །ཞེས་གསུངས་པའི་ཕྱིར། ཁྱབ་སྟེ། སྒྲུབ་བྱེད་ཀྱི་བསྒྲུབ་པར་
བྱ་བའི་ཆོས་དང་ཆོས་ཅན་གྱི་སྤྱི་ལ་དངོས་དང་ཞེས་པས། ཆོས་དང་ཆོས་ཅན་
གྱི་ཚོགས་དོན་ལ་ཕྱོགས་ཀྱི་སྒྲ་དངོས་སུ་འཇུག་པ་དེ་བཤད། ཁྱབ་པའི་ཡུལ་གྱི་
ཞེས་སོགས་ཀྱིས་ཤེས་འདོད་ཆོས་ཅན་དང་། བསྒྲུབ་བྱའི་ཆོས་གཉིས་ལ་ཕྱོགས་
སྒྲ་བཏགས་མིང་དུ་འཇུག་པ་དེ་བཤད་པའི་ཕྱིར། དེ་ལྟར་ཕྱོགས་ཆོས་ཞེས་
པའི་ཚིག་ཟུར་གྱི་ཕྱོགས་དེ་ཤེས་འདོད་ཆོས་ཅན་ལ་བྱེད་དེ། རྣམ་འགྲེལ་རང་
24 -



རྟགས་རིགས་ལེགས་བཤད་དྲི་མ་མེད་པའི་འོད།
།
འགྲེལ་ལས། ཕྱོགས་ནི་ཆོས་ཅན་ནོ། །ཞེས་དང༌། རིགས་ཐིགས་ལས། རྗེས་
སུ་དཔག་པར་བྱ་བ་ནི་འདིར་ཤེས་པར་འདོད་པའི་བྱེ་བྲག་དང་ལྡན་པའི་ཆོས་
ཅན་ནོ། །ཞེས་དང༌། དེའི་ཐད་ཀྱི་འཐད་ལྡན་ལས། རྗེས་སུ་དཔག་པར་བྱ་བ་
ནི་འདིས་ཞེས་བྱ་བ་ལ་སོགས་པ་སྨོས་ཏེ། གཏན་ཚིགས་ཀྱི་མཚན་ཉིད་གཏན་
ལ་འབེབས་པའི་ཚེ་ན་ཆོས་ཅན་ཉིད་རྗེས་སུ་དཔག་པ་ཡིན་ནོ། །ཞེས་གསུངས་
པའི་ཕྱིར། ཁྱབ་སྟེ། འདིའི་སྐབས་ཀྱི་རྗེས་སུ་དཔག་བྱ་དང༌། བསྒྲུབ་བྱ་དང༌།
ཕྱོགས་གསུམ་མིང་གི་རྣམ་གྲངས་ཡིན་པའི་ཕྱིར་རོ། ། །
གཉིས་པ་ཚུལ་གསུམ་དངོས་བཤད་པ་ལ། ཕྱོགས་ཆོས་དང་། ཁྱབ་
པ་གཉིས་བཤད་པ་དང་གཉིས། དང་པོ་ནི། དགག་བཞག་གཉིས་ལས། དང་
པོ་ནི། ཁ་ཅིག་ན་རེ། དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་འགོད་ཚུལ་དང་
མཐུན་པར་ཡོད་པ་ཉིད་དུ་ཚད་མས་ངེས་པ་དེ། དེ་སྒྲུབ་ཀྱི་ཕྱོགས་ཆོས་ཀྱི་མཚན་
ཉིད། འགོད་ཚུལ་དང་མཐུན་པར་ཡོད་པའི་དོན་ཡིན་འགོད་ལ་རྩོད་གཞི་དེ་
རྟགས་དེ་ཡིན་པ་དང༌། ཡོད་འགོད་ལ་རྟགས་ཆོས་ཅན་དེ་ལ་ཡོད་པ་དེ་དེའི་
དོན་ཡིན་ཟེར་ན། སྒྲ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་
པར་ཐལ། ཁྱོད་དེ་སྒྲུབ་ཀྱི་སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་ཉིད་
དུ་ངེས་པ་ཡིན་པའི་ ཕྱིར། དེར་ཐལ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་འགོད་
ཚུལ་ཡིན་འགོད་ཡིན་པ་གང་ཞིག སྒྲ་ཁྱོད་ཡིན་སྒྲ་ཆོས་ཅན་གྱི་སྟེང་དུ་ཁྱོད་ཡིན་
པའི་ཕྱིར། རྟགས་དང་པོ་དེར་ཐལ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
འགོད་ཚུལ་ཡིན་འགོད་ཡིན་པའི་ཕྱིར། མ་གྲུབ་ན། བྱས་པ་སྒྲ་མི་རྟག་སྒྲུབ་ཀྱི་
རྟགས་ཡང་དག་མ་ཡིན་པར་ཐལ། བྱས་པ་ཡོད་ན་མི་རྟག་པ་ཡིན་པས་མ་ཁྱབ་པའི་
- 25-



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཕྱིར། འཁོར་གསུམ། རྟགས་ཕྱི་མ་གཉིས་གྲུབ་པར་ཐལ། སྒྲ་དང་གཅིག་ཡིན་པའི་
ཕྱིར། རྩ་ བར་ འདོད་ མི་ ནུས་ ཏེ། གཞི་ རྟགས་ཐ་ དད་མེད་ནས་མ་གྲུབ་ པའི་
གཏན་ཚིགས་ཡིན་པའི་ཕྱིར། མ་གྲུབ་ན། སྒྲ་ཆོས་ཅན། ཁྱོད་ཁྱོད་ཀྱི་རྟགས་ཀྱིས་
ཁྱོད་མི་རྟག་པར་སྒྲུབ་པར་བྱེད་པའི་གཞི་རྟགས་ཐ་དད་མེད་ནས་མ་གྲུབ་པའི་
གཏན་ཚིགས་ཡིན་པར་ཐལ། ཁྱོད་བདག་མེད་ ཡིན་པའི་ཕྱིར། ཡང་ཁ་ཅིག དེ་
སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་དང་ཐ་དད་པའི་ཚུལ་གྱིས་འགོད་པ་དེ་
དེའི་མཚན་ཉིད། འགོད་ཚུལ་དང་མཐུན་པའི་དོན་སྔར་ལྟར་ཡིན་ཟེར་ན། མི་
རྟག་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པའི་ཕྱོགས་ཆོས་ཡིན་པར་ཐལ། ཁྱོད་
དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་དེ་དང་ཐ་དད་པའི་ཚུལ་གྱིས་འགོད་
ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པའི་ཕྱིར། ཁྱབ་པ་ཁས། རྟགས་
དེར་ཐལ། ཁྱོད་སྒྲ་དང་ཐ་དད་སྒྲའི་སྟེང་དུ་འགོད་ཚུལ་དང་མཐུན་པར་ཡོད་པ་
ཉིད་དུ་ངེས་པའི་ཕྱིར། དང་པོ་སླ། གཉིས་པ་སྔ་མ་ལྟར་བསྒྲུབ་པར་བྱ། རྩ་བར་
འདོད་མི་ནུས་ཏེ། རྟགས་ཆོས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་
པའི་ཕྱིར། མ་གྲུབ་ན། མི་རྟག་པ་ཆོས་ཅན། ཁྱོད་ཁྱོད་ཀྱི་རྟགས་ཀྱིས་སྒྲ་ཁྱོད་དུ་སྒྲུབ་
པ་རྟགས་ཆོས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་པར་ཐལ། ཁྱོད་
བདག་མེད་ཡིན་པའི་ཕྱིར། འདི་སོགས་སྐབས་དུ་མར་ཆོས་ཅན་ཁ་ཡར་བ་གཞིར་
བཞག་པའོ། །གཞན་ཡང་མི་རྟག་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་པར་
བྱེད་པའི་ཕྱོགས་ཆོས་ཡིན་པར་ཐལ། མཚན་ཉིད་དེའི་ཕྱིར། འདོད་མི་ནུས་ཏེ།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་ཤེས་འདོད་ཆོས་ཅན་སྐྱོན་མེད་མེད་པའི་ཕྱིར།
དེར་ཐལ། སྒྲ་ཁྱོད་དུ་ངེས་ནས་སྒྲ་མི་རྟག་པ་ལ་ཤེས་འདོད་ཞུགས་པའི་གང་ཟག་མེད་
26 -



རྟགས་རིགས་ལེགས་བཤད་དྲི་མ་མེད་པའི་འོད།
པའི་ཕྱིར་རོ། །ཡང་ཁ་ཅིག་ན་རེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་དོན་
གསུམ་ཕན་ཚུན་ཐ་དད་པའི་ཚུལ་གྱིས་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་
དུ་འགོད་ཚུལ་དང་མཐུན་པར་ཡོད་པ་ཉིད་དུ་ངེས་པ་དེ་དེའི་མཚན་ཉིད། འགོད་
ཚུལ་དང་མཐུན་པར་ཡོད་པའི་དོན་སྔར་ལྟར་ཡིན་ཟེར་ན། བྱས་པ་ཆོས་ཅན། ཁྱོད་
སྒྲའི་སྟེང་དུ་སྒྲ་རྟག་དངོས་སུ་སྒྲུབ་པའི་རྟགས་ཆོས་དོན་གསུམ་ཕན་ཚུན་ཐ་དད་
པའི་ཚུལ་གྱིས་དེ་སྒྲུབ་ཀྱི་ཤེས་འདོད་ཀྱི་སྟེང་དུ་འགོད་ཚུལ་དང་མཐུན་པར་ཡོད་
པ་ཉིད་དུ་ངེས་པ་ཡིན་པར་ཐལ། ཁྱོད་སྒྲ་རྟག་དངོས་སུ་སྒྲུབ་པའི་ཕྱོགས་ཆོས་ཡིན་
པའི་ཕྱིར། རྟགས་དེར་ཐལ། ཁྱོད་དེ་སྒྲུབ་ཀྱི་འགལ་རྟགས་ཡིན་པའི་ཕྱིར། རྩ་
བར་འདོད་མི་ནུས་ཏེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་དོན་གསུམ་
མེད་པའི་ཕྱིར། དེར་ཐལ། རྟག་དངོས་ཀྱི་དངོས་པོ་མེད་པའི་ཕྱིར་རོ། ། |་
1:|: གཉིས་པ་རང་ལུགས་བཤད་པ་ལ། ཕྱོགས་ཆོས་ཀྱི་མཚན་ཉིད། དབྱེ་
བ། སྒྲུབ་བྱེད་བཤད་པ་དང་གསུམ། དང་པོ་ནི། དེ་སྒྲུབ་ཀྱི་ཤེས་འདོད་ཆོས་ཅན་
སྐྱོན་མེད་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་དེ།
དེ་སྒྲུབ་ཀྱི་ཕྱོགས་ཆོས་ཀྱི་མཚན་ཉིད། སྒྲ་མི་རྟག་པར་སྒྲུབ་པར་བྱེད་པའི་ཤེས་
འདོད་ཆོས་ཅན་སྐྱོན་མེད་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་
ངེས་པ་དེ། སྒྲ་མི་རྟག་པར་སྒྲུབ་པར་བྱེད་པའི་ཕྱོགས་ཆོས་ཀྱི་མཚན་ཉིད། བྱས་
རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་ཤེས་འདོད་ཆོས་ཅན་སྐྱོན་མེད་
ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་དེ། བྱས་རྟགས་
ཀྱིས་སྒྲ་མི་རྟག་པར་སྒྲུབ་པར་བྱེད་པའི་ཕྱོགས་ཆོས་ཀྱི་མཚན་ཉིད། མཚན་གཞི་
ནི། བྱས་པ་དེའོ། །མཚན་ཉིད་འཇོག་ཚུལ་དེ་ལྟར་འཐད་དེ། ཚད་མ་མདོ་ལས།



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།།
རྗེས་དཔག་བྱ་དང་དོན་མཐུན་ལ། །ཡོད་མེད་ཉིད་ལ་མེད་པའོ། །ཞེས་པའི་
རྗེས་དཔག་བྱ་དང་། ཡོད་ཅེས་པའི་དོན་ཡོད་པའི་ཕྱིར། རྣམ་ངེས་ལས། རྗེས་
དཔག་བྱ་དང་དེ་མཚུངས་ལ། །ཡོད་དང༌། ཞེས་དང༌། ཛེ་ཏཱ་རིས་ཀྱང༌། རྗེས་སུ་
དཔག་པར་བྱ་བ་ལ་ཡོད་པ་ཉིད་དུ་ངེས་པ་སྟེ། ཞེས་དང༌། དུལ་བ་ལྷའི་རིགས་
ཐིགས་འགྲེལ་བ་ལས། རྗེས་སུ་དཔག་པར་བྱ་བའི་མཚན་ཉིད་ལ་ཡོད་པ་ཉིད་
ནི་ཚུལ་གཅིག་ཡིན་ཏེ། ཞེས་དང༌། འཐད་ལྡན་ཆེ་བ་ལས། རྗེས་སུ་དཔག་པར་
བྱ་བ་ནི་ཆོས་ཅན་ནོ། །ཞེས་དང༌། མདོའི་རང་འགྲེལ་ལས། རྗེས་སུ་དཔག་པར་
བྱ་བ་ནི་ཆོས་ཀྱིས་ ཁྱད་པར་དུ་བྱས་པའི་ཆོས་ཅན་ནོ། །ཞེས་གསུངས་ པའི་
ཕྱིར་རོ། །
གཉིས་པ་ཕྱོགས་ཆོས་ཀྱི་དབྱེ་བ་ནི། གཏན་ཚིགས་རིགས་པའི་དོན་
བསྡུས་ ལས། ཡང་ དག་ གི་ ཕྱོགས་ ཆོས། མ་ ངེས་ པའི་ ཕྱོགས་ ཆོས། འགལ་
བའི་ཕྱོགས་ཆོས་ཏེ་གསུམ་མོ། །ཡང་ན། ཕྱོགས་ཆོས་ཅན་དགུ་སྟེ། དགུ་པོ་
རིམ་པ་བཞིན་དཔེར་བརྗོད་ན། སྒྲ་ཆོས་ཅན། རྟག་སྟེ། གཞལ་བྱ་ཡིན་པའི་
ཕྱིར། མི་རྟག་ སྟེ། བྱས་ པ་ ཡིན་ པའི་ ཕྱིར། དུང༌ སྒྲ་ཆོས་ཅན། རྩོལ་བ་ ལས་
བྱུང་སྟེ། མི་རྟག་པའི་ཕྱིར། རྟག་སྟེ། བྱས་པའི་ཕྱིར། རྟག་སྟེ། མཉན་བྱ་ཡིན་པའི་ཕྱིར། དུང་
སྒྲ་ཆོས་ཅན། རྟག་སྟེ། རྩོལ་བ་ལས་བྱུང་བའི་ཕྱིར། རྩོལ་བ་ལས་མ་བྱུང་སྟེ།
མི་རྟག་པ་ཡིན་པའི་ཕྱིར། དུང་སྒྲ་ཆོས་ཅན། མི་རྟག་སྟེ། རྩོལ་བ་ལས་བྱུང་བའི་
ཕྱིར། རྟག་སྟེ། རེག་བྱ་ཅན་མིན་པའི་ཕྱིར་ཞེས་པ་རྣམས་ཏེ། དང་པོ་གསུམ་
མཐུན་ཕྱོགས་ལ་ཁྱབ་བྱེད་དུ་འཇུག་པར་མཚུངས་པ་ལ། མི་མཐུན་ཕྱོགས་ལ་
ཁྱབ་བྱེད་དུ་ཡོད་པ། གཏན་ནས་མེད་པ། ཆ་གཉིས་པ་གསུམ་མོ། །བར་བ་
28 -



རྟགས་རིགས་ལེགས་བཤད་དྲི་མ་མེད་པའི་འོད།
།
གསུམ་མཐུན་ཕྱོགས་ལ་གཏན་ནས་མེད་པར་མཚུངས་པ་ལ། མི་མཐུན་ཕྱོགས་
ལ་ཡོད་མེད་ཆ་གཉིས་པ་གསུམ་མོ། །ཕྱི་མ་གསུམ་མཐུན་ཕྱོགས་ལ་ཆ་གཉིས་
པར་མཚུངས་ལ། མི་མཐུན་ཕྱོགས་ལའང་ཡོད་མེད་ཆ་གཉིས་པ་གསུམ་སྟེ་དགུའོ། །
ཞེས་གསུངས་ལ། དེ་ལྟར་འཐད་དེ། ཕྱོགས་གླང་གི་གཏན་ཚིགས་འཁོར་ལོ་ལས། །
གསུམ་ལ་རྣམ་པ་གསུམ་གསུམ་སྟེ། །སྟེང་འོག་གཉིས་ལ་ཡང་དག་གཉིས། །ལོགས་
གཉིས་འགལ་བ་གཉིས་ཡིན་ཏེ། །ཟུར་བཞི་དངོས་ཀྱི་མ་ངེས་བཞི། །དབུས་ན་
ཐུན་མོང་མིན་མ་ངེས། །གཞལ་བྱ་བྱས་དང་མི་རྟག་དང་། །བྱས་དང་མཉན་བྱ་
རྩོལ་བྱུང་དང༌། །མི་རྟག་རྩོལ་བྱུང་ལུས་ཅན་མིན། །རྟག་དང་མི་རྟག་རྩོལ་བྱུང་
དང༌། །རྟག་དང་རྟག་དང་རྟག་པ་དང༌། །རྩོལ་བྱུང་མིན་དང་མི་རྟག་དང༌། །རྟག་
པ་ལ་ནི་སྒྲུབ་པ་བཀོད། །ཅེས་དང༌། ཚད་མ་མདོ་ལས། ཕྱོགས་ཆོས་མཐུན་ཕྱོགས་
ཡོད་མེད་དང༌། །རྣམ་གཉིས་རེ་རེ་དག་ལ་ཡང་། །རྣམ་གསུམ་མི་མཐུན་ཕྱོགས་
ལ་ཡང་། །ཡོད་མེད་རྣམ་པ་གཉིས་ཕྱིར་རོ། །ཞེས་གསུངས་སོ། །རེག་བྱ་ཅན་
མིན་པ་འདི་སྒྲ་རྟག་པར་སྒྲུབ་པར་བྱེད་པའི་མཐུན་ཕྱོགས་ལ་ཆ་གཉིས་སུ་གསུངས་
པ་གང་ཡིན་ཞེ་ན། དོན་ལ་རྟག་པ་ལ་རེག་བྱ་ཅན་ཡིན་པ་མེད་ཀྱང་བྱེ་བྲག་པས་འབྱུང་
བཞིའི་རྡུལ་ཕྲན་རྟག་པར་འདོད་པས་དེའི་བློ་ངོ་ལ་ལྟོས་ཏེ་ཆ་གཉིས་སུ་འཇུག་
པར་བཤད་པ་ཡིན་ནོ། །མཉན་བྱ་དེ་སྒྲ་རྟག་པར་སྒྲུབ་པར་བྱེད་པའི་མཐུན་
ཕྱོགས་མི་མཐུན་ཕྱོགས་གཉིས་ཀ་ལ་གཏན་མེད་དུ་གསུངས་པ་སྐབས་ཀྱི་རྒོལ་
བའི་བློ་ངོར་ལྟོས་པ་ཡིན་པར་སྣང་ངོ། །
གསུམ་པ་སྒྲུབ་བྱེད་འགོད་པ་ལ། བྱས་པ་དེ་སྒྲ་མི་རྟག་པར་སྒྲུབ་པར་
བྱེད་པའི་ཕྱོགས་ཆོས་ཡིན་པའི་ཤེས་བྱེད་ནི། བྱས་པ་ཆོས་ཅན། སྒྲ་མི་རྟག་པར་སྒྲུབ་



ཀུན་མཁྱེན་དགོངས་རྒྱན།
པར་བྱེད་པའི་ཕྱོགས་ཆོས་ཡིན་པར་ཐལ། ཁྱོད་ཀྱི་རྟགས་ཀྱིས་སྒྲ་མི་རྟག་པར་
སྒྲུབ་པར་བྱེད་པའི་ཤེས་འདོད་ཆོས་ཅན་སྐྱོན་མེད་ཡོད་པ་གང་ཞིག ཁྱོད་དེ་སྒྲུབ་ཀྱི་
ཤེས་འདོད་ཆོས་ཅན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་
པ་ཡིན་པའི་ཕྱིར། དང་པོ་གྲུབ་སྟེ། སྒྲ་དེ་དེ་ཡིན་པའི་ཕྱིར། མ་གྲུབ་ན། སྒྲ་ཆོས་
ཅན། ཁྱོད་བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་ཤེས་འདོད་ཆོས་ཅན་
སྐྱོན་མེད་ཡིན་པར་ཐལ། ཁྱོད་དེ་སྒྲུབ་ཀྱི་ཤེས་འདོད་ཆོས་ཅན་དུ་བཟུང་བ་གང་ཞིག
ཁྱོད་བྱས་པར་ཚད་མས་ངེས་ནས་ཁྱོད་མི་རྟག་པ་ལ་ཤེས་འདོད་ཞུགས་པའི་གང་
ཟག་ཡོད་པའི་ཕྱིར། དང་པོ་མ་གྲུབ་ན། སྒྲ་ཆོས་ཅན། ཁྱོད་ཁྱོད་མི་རྟག་པར་
སྒྲུབ་པར་བྱེད་པའི་ཤེས་འདོད་ཆོས་ཅན་དུ་བཟུང་བར་ཐལ། ཁྱོད་ཁྱོད་ཆོས་
ཅན། མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར་ཞེས་པའི་སྦྱོར་བའི་ཆོས་
ཅན་དུ་བཟུང་བའི་ཕྱིར། དེར་ཐལ། བདག་ཏུ་མ་གྲུབ་པ་ཡིན་པའི་ཕྱིར། གཉིས་
པ་གྲུབ་སྟེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་ཕྱི་རྒོལ་ཡང་དག་དེ་
དེ་ཡིན་པའི་ཕྱིར། རྩ་རྟགས་གཉིས་པ་མ་གྲུབ་ན། བྱས་པ་ཆོས་ཅན། ཁྱོད་སྒྲ་མི་
རྟག་པ་སྒྲུབ་པར་བྱེད་པའི་ཤེས་འདོད་ཆོས་ཅན་ལ་འགོད་ཚུལ་དང་མཐུན་པར་ཡོད་
པ་ཉིད་དུ་ཚད་མས་ངེས་པ་ཡིན་པར་ཐལ། ཁྱོད་སྒྲ་མི་རྟག་པ་སྒྲུབ་པར་བྱེད་པའི་
ཤེས་འདོད་ཆོས་ཅན་ལ་འགོད་ཚུལ་དང་མཐུན་པའི་དོན་ཚང་བ་གང་ཞིག དེའི་
ཚིག་ཟུར་གྱི་ཡོད་པ་ཞེས་པའི་དོན་ཁྱོད་ལ་ཚང་། དེའི་ཚིག་ཟུར་གྱི་ཉིད་ཅེས་པའི་དོན་
ཁྱོད་ལ་ཚང་། ཚད་མས་ངེས་པ་ཞེས་པའི་དོན་ཁྱོད་ལ་ཚང་བའི་ཕྱིར། དང་པོ་གྲུབ་
སྟེ། ཁྱོད་ཀྱི་རྟགས་ཀྱིས་དེ་སྒྲུབ་ཀྱིས་འགོད་ཚུལ་ཡིན་འགོད། སྒྲུབ་ཚུལ་ཡིན་
སྒྲུབ་ཡིན། སྒྲ་ཁྱོད་ཡིན། སྒྲ་ཆོས་ཅན་གྱི་སྟེང་དུ་ཁྱོད་ཡིན་པའི་ཕྱིར། ཁྱབ་སྟེ།
- 3() -



རྟགས་རིགས་ལེགས་བཤད་དྲི་མ་མེད་པའི་འོད། ། དེ་བས་ན་བར་
འགོད་ཚུལ་དང་མཐུན་པའི་དོན་ཡང་ཡིན་འགོད་ཀྱི་དབང་དུ་བྱས་ན། དེ་སྒྲུབ་ཀྱི་
ཤེས་འདོད་ཆོས་ཅན་དུ་འགྲོ་རྒྱུ་དེ་རྟགས་དེ་ཡིན་པ་དང་། དེའི་སྟེང་དུ་རྟགས་དེ་ཡིན་
པ་ལ་བྱེད།ཡོད་འགོད་ཀྱི་དབང་དུ་བྱས་ན། ཆོས་ཅན་དུ་འགྲོ་རྒྱུ་དེའི་སྟེང་དུ་རྟགས་དེ་
ཡོད་པ་དང༌། ཆོས་ཅན་དེ་ལ་རྟགས་དེ་ཡོད་པ་ལ་བྱེད་པའི་ཕྱིར། དེར་ཐལ། དེའི་
དོན་ཡོད་པའི་ཕྱིར། གོང་གི་རྟགས་གཉིས་པ་མ་གྲུབ་ན། བྱས་པ་ཆོས་ཅན། ཁྱོད་
ལ་དེའི་ཚིག་ཟུར་གྱི་ཡོད་པ་ཞེས་པའི་དོན་ཚང་པར་ཐལ། ཁྱོད་དེ་སྒྲུབ་ཀྱི་དོན་
ལ་ལྟོས་ཏེ་མ་གྲུབ་པའི་གཏན་ཚིགས་གང་ཡང་མ་ཡིན་པའི་ཕྱིར། ཁྱབ་སྟེ། དེའི་ཚིག་
ཟུར་གྱི་ཡོད་པ་ཞེས་པས་དོན་ལ་ལྟོས་ཏེ་མ་གྲུབ་པའི་གཏན་ཚིགས་རྣམས་སེལ་བའི་
ཕྱིར་ཏེ། འཐད་ལྡན་ཆུང་བ་ལས། ཡོད་པ་ཞེས་པའི་ཚིག་གིས་མིག་ཤེས་ཀྱི་
བཟུང་བྱ་ཡིན་པའི་ཕྱིར་ཞེས་བྱ་བ་ལ་སོགས་པའི་མ་གྲུབ་པ་བསལ་ཏེ། ཞེས་
དང༌། བྱིས་པ་འཇུག་པའི་རྟོག་གེའི་སྐད་ལས། ཡོད་པ་ཞེས་སྨོས་པས་མ་གྲུབ་
པ་བསལ་ཏེ། ཞེས་གསུངས་པའི་ཕྱིར། མ་ཁྱབ་མཚམས་ཀྱི་རྟགས་གྲུབ་སྟེ།བྱས་
པ་སྒྲ་མི་རྟག་སྒྲུབ་ཀྱི་གཞི་མ་གྲུབ་ནས་མ་གྲུབ་པ་དང༌། གཞི་རྟགས་ཀྱི་འབྲེལ་
བ་མེད་ནས་མ་གྲུབ་པ་དང་། ཕྱོགས་གཅིག་ལ་ལྟོས་ནས་མ་གྲུབ་པ་དང་།ཐ་དད་མེད་
ནས་མ་གྲུབ་པ་གང་ཡང་མ་ཡིན་པའི་ཕྱིར་རོ། །གོང་གི་རྟགས་གསུམ་པ་མ་གྲུབ་ན།།
བྱས་པ་ཆོས་ཅན། ཁྱོད་ལ་སྒྲ་མི་རྟག་སྒྲུབ་ཀྱི་ཕྱོགས་ཆོས་ཀྱི་མཚན་ཉིད་ཀྱི་ཚིག་ཟུར་
གྱི་ཉིད་ཅེས་པའི་དོན་ཁྱོད་ལ་ཚང་བར་ཐལ། ཁྱོད་ལ་དེ་སྒྲུབ་ཀྱི་ཤེས་འདོད་ཆོས་ཅན་
སྐྱོན་མེད་ལ་འགོད་ཚུལ་དང་མཐུན་པའི་དོན་ཚང་བ་གང་ཞིགཁྱོད་དེ་སྒྲུབ་ཀྱི་ཕྱོགས་
གཅིག་ལ་ལྟོས་ཏེ་མ་གྲུབ་པའི་གཏན་ཚིགས་མ་ཡིན་པའི་ཕྱིར། ཁྱབ་སྟེ། ཁོ་ནའམ་
ཉིད་ཅེས་སྨོས་པ་ནི་ཕྱོགས་གཅིག་ལ་ལྟོས་ཏེ་མ་གྲུབ་པ་སེལ་བའི་ཆེད་ཡིན་པའི་ཕྱིར་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
དེབ་ཕྲེང་བདུན་པ༌།
ཏེ། དུལ་བ་ལྷའི་རིགས་ཐིགས་འགྲེལ་བ་སློབ་ཕན་ལས། ཁོ་ན་ཞེས་པས་ནི་
ཕྱོགས་གཅིག་ལ་མ་གྲུབ་པ་སེལ་ཏེ། ཞེས་དང་། འཐད་ལྡན་ཆུང་ངུ་ལས། ཉིད་ཀྱི་
ཚིག་གིས་ཕྱོགས་གཅིག་ལ་མ་གྲུབ་པ་བསལ་བ་ཡིན་ཏེ། ཇི་ལྟར་ལྗོན་ཤིང་ནི་
སྲོག་དང་བཅས་པ་ཡིན་ཏེ། ཉལ་བའི་ཕྱིར་རོ་ཞེས་ཕྱོགས་སུ་བྱས་པ་ལ་ལོ་མ་
འཁུམས་པའི་མཚན་ཉིད་ཀྱི་ཉལ་བ་ནི་ཕྱོགས་གཅིག་ལ་མ་གྲུབ་པ་ཡིན་ཏེ། འདི་ལྟར་
ཤིང་ཐམས་ཅད་ནི་མཚན་མོ་ལོ་མ་འཁུམས་པ་ལ་བརྟེན་པ་མ་ཡིན་ཏེ། འགའ་འགའ་
ཙམ་ཁོ་ནར་ཟད་ པ་ལྟ་བུའོ། །ཞེས་དང་། རྟོག་གེའི་སྐད་ལས། ལོ་མ་ཟུམ་
པའི་མཚན་ཉིད་ཉལ་བ་སྟེ། དེ་ཡང་ཤིང་ཐམས་ཅད་ལ་མ་གྲུབ་པོ། །ཞེས་
གསུངས་པའི་ཕྱིར། ཉིད་ཡོད་པའི་ཚིག་གི་སྔར་མ་སྨོས་པར་རྗེས་སུ་སྨོས་པ་ལ་ཆོས་ཅན།
དགོས་པ་ཡོད་དེ། ཉིད་ཡོད་པའི་སྔར་སྨོས་ན་རྗེས་སུ་དཔག་བྱ་ཁོ་ན་ལ་ཡོད་
པ་ཕྱོགས་ཆོས་ཀྱི་མཚན་ཉིད་དུ་འགྱུར་དགོས་ལ། དེ་ལྟ་ན་སྒྲ་མི་རྟག་སྒྲུབ་ཀྱི་
ཕྱོགས་ཆོས་ལ་སྒྲའི་ཐུན་མོང་མ་ཡིན་པའི་ཆོས་ཁོ་ན་དགོས་པར་འགྱུར་བ་དེ་
བཅད་པའི་ཆེད་དུ་ཉིད་ཡོད་པའི་རྗེས་ལ་སྨོས་པའི་ཕྱིར་ཏེ། འཐད་ལྡན་ཆུང་ངུ་
ལས། ཡོད་པའི་ཚིག་གི་རྗེས་ལ་ཉིད་སྨོས་པས་ནི་ཐུན་མོང་མ་ཡིན་པའི་ཆོས་
བསལ་བ་ཡིན་ནོ། །ཇི་སྟེ་རྗེས་སུ་དཔག་པར་བྱ་བ་ཉིད་ལ་ཡོད་པ་ཞེས་སྨྲ་ན་
ནི། མཉན་པར་བྱ་བ་ཁོ་ན་གཏན་ཚིགས་ཡིན་པར་འགྱུར་རོ། །ཞེས་གསུངས་
པའི་ ཕྱིར་རོ། །གོང་གི་རྟགས་བཞི་བ་མ་གྲུབ་ན། བྱས་པ་ཆོས་ཅན། ཕྱོགས་
ཆོས་ཀྱི་མཚན་ཉིད་ཀྱི་ཚིག་ཟུར་གྱི་ཚད་མས་ངེས་པ་ཞེས་པའི་དོན་ཁྱོད་ལ་ཚང་བར་ཐལ།
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་སྐབས་བབ་ཀྱི་རྒོལ་བས་ཁྱོད་སྒྲ་མི་རྟག་པར་
སྒྲུབ་པ་ལ་འགོད་ཚུལ་དང་མཐུན་པར་ཚད་མས་ཡོད་པ་ཉིད་དུ་ངེས་ནས་སྒྲ་མི་
༤ 32



རྟགས་རིགས་ལེགས་བཤད་དྲི་མ་མེད་པའི་འོད།
།
རྟག་པར་ཤེས་འདོད་ཞུགས་པ་སྲིད་པའི་ཕྱིར། ཁྱབ་སྟེ། དེའི་ཚིག་ཟུར་གྱི་ཚད་
མས་ངེས་པའི་དོན་དེ། དེ་སྒྲུབ་ཀྱི་སྐབས་བབ་ཀྱི་རྒོལ་བས་ཚད་མས་ངེས་མ་ངེས་
ལ་བྱེད་ཀྱི། ཚད་མ་སྤྱི་ལྡོག་དང་གང་ཟག་སྤྱི་ལྡོག་གིས་ཚད་མས་ངེས་མ་ངེས་
ལ་བྱེད་པ་མ་ཡིན་པའི་ཕྱིར། དེར་ཐལ། དེའི་ཚིག་ཟུར་ལ་ཚད་མས་ངེས་པ་
སྨོས་པའི་དགོས་པ་བློ་ལ་ལྟོས་ནས་མ་གྲུབ་པ་དང་རྒོལ་བ་ལ་ལྟོས་ནས་མ་གྲུབ་
པ་སེལ་བའི་ཆེད་ཡིན་པའི་ཕྱིར། རྟོག་གེའི་སྐད་ལས། ངེས་པ་ཞེས་སྨོས་པས་
ནི་ཐེ་ཚོམ་ཟ་ནས་མ་གྲུབ་པ་དག་བསལ་ཏེ། ཞེས་དང༌། ཛེ་ཏཱ་རིས་ཀྱང་། ངེས་
པ་ཞེས་སྨོས་པས་ནི་ཐེ་ཚོམ་ཟ་ནས་མ་གྲུབ་པ་སོགས་བསལ་ཏེ། ཞེས་དང་། འཐད་
ལྡན་ཆུང་བ་ལས། ངེས་པ་སྨོས་པས་ནི་ཐེ་ཚོམ་ཟ་བའི་མ་གྲུབ་པ་ཐམས་ཅད་
བསལ་བ་ཡིན་ནོ། །ཞེས་ གསུངས་པའི་ཕྱིར་རོ། །ཁྱོད་སྦྱོར་བ་དེའི་མ་གྲུབ་པའི་
གཏན་ཚིགས་ཡིན་ན་ཁྱོད་ཀྱི་རྟགས་ཀྱིས་སྦྱོར་བ་དེའི་རྟགས་མ་གྲུབ་པའི་མ་
ཁྱབ་སྟེ། སྒྲ་དེ་སྒྲའི་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་མ་གྲུབ་
པའི་གཏན་ཚིགས་ཡིན་པ་གང་ཞིག སྒྲའི་རྟགས་ཀྱིས་སྒྲ་མི་རྟག་པར་སྒྲུབ་པར་
བྱེད་པའི་སྦྱོར་བ་དེའི་རྟགས་གྲུབ་པའི་ཕྱིར། དང་པོ་གྲུབ་སྟེ། དེ་དེ་སྒྲུབ་ཀྱི་གཞི་རྟགས་
ཐ་དད་མེད་ནས་མ་གྲུབ་པའི་གཏན་ཚིགས་ཡིན་པའི་ཕྱིར། གཉིས་པ་གྲུབ་སྟེ།
སྒྲ་དེ་སྒྲ་ཡིན་པར་གྲུབ་པའི་ཕྱིར་རོ། །
གཉིས་པ་ཁྱབ་པ་གཉིས་བཤད་པ་ལ། དགག་བཞག་གཉིས་ལས། དང་
པོ་ནི། ཁ་ཅིག་ན་རེ། དེ་སྒྲུབ་ཀྱི་མཐུན་ཕྱོགས་ལ་འགོད་ཚུལ་དང་མཐུན་པར་
ཡོད་པར་ཚད་མས་ངེས་པ་དེ། དེ་སྒྲུབ་ཀྱི་རྗེས་ཁྱབ་ཀྱི་མཚན་ཉིད། དེ་སྒྲུབ་ཀྱི་
མཐུན་ཕྱོགས་ལ་འགོད་ཚུལ་དང་མཐུན་པར་ཡོད་པའི་དོན་ཡང་། ཁྱོད་དེ་སྒྲུབ་



ཀུན་མཁྱེན་དགོངས་རྒྱན།
། དེབ་ཕྲེང་བདུན་པ།
ཀྱི་བསྒྲུབ་བྱའི་ཆོས་སུ་བཟུང་བྱར་འགྲོ་རྒྱུ་དེ་ཡིན། ཁྱོད་ཡིན་ན་དེ་ཡིན་པས་ཁྱབ་
པ་ཙམ་ཞིག་དེའི་དོན་ཟེར་ན། འོ་ན་མི་རྟག་པ་ཆོས་ཅན། ཁྱོད་སྒྲ་མི་རྟག་པར་
སྒྲུབ་པར་བྱེད་པའི་རྗེས་ཁྱབ་ཡིན་པར་ཐལ། ཁྱོད་དེ་སྒྲུབ་ཀྱི་མཐུན་ཕྱོགས་ལ་
འགོད་ཚུལ་དང་མཐུན་པར་ཡོད་པར་ཚད་མས་ངེས་པ་ཡིན་པའི་ཕྱིར། དེར་ཐལ།
ཁྱོད་མི་རྟག་པ་ཡིན། ཁྱོད་ཡིན་ན་མི་རྟག་པ་ཡིན་པས་ཁྱབ་པའི་ཕྱིར། འདོད་
ན། དེ་ཆོས་ཅན། དེ་སྒྲུབ་ཀྱི་བསྒྲུབ་བྱའི་ཆོས་སུ་འགྲོ་རྒྱུ་དེ་དང་འབྲེལ་བ་ཡིན་
པར་ཐལ། དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། ཁྱབ་སྟེ། དེ་དང་འབྲེལ་བ་མ་
ཡིན་ན་དེ་སྒྲུབ་ཀྱི་རྗེས་ཁྱབ་དང་ལྡོག་ཁྱབ་གང་ཡང་མ་ཡིན་དགོས་པའི་ཕྱིར།
ཚད་མ་རྣམ་འགྲེལ་རང་འགྲེལ་ལས། འབྲེལ་བ་མེད་པར་ནི་རྗེས་སུ་འགྲོ་བ་དང་
ལྡོག་པ་དག་གང་ཡང་ངེས་མི་ནུས་སོ། །ཞེས་གསུངས་པའི་ཕྱིར། གོང་དུ་འདོད་ན།།
མི་རྟག་པ་ཆོས་ཅན། མི་རྟག་པ་དང་ཐ་དད་ཡིན་པར་ཐལ། དེ་དང་འབྲེལ་བ་
ཡིན་པའི་ཕྱིར། བྱས་པའི་བྱེ་བྲག་ཆོས་ཅན། སྒྲ་མི་རྟག་པར་སྒྲུབ་པར་བྱེད་པའི་
མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་
མ་ཡིན་པར་ཐལ། རྟག་པ་ཡིན་པའི་ཕྱིར་ན་མངོན་ཚད་ཀྱི་ཐ་སྙད་ལྟར་ན་མ་
ཁྱབ་པ་ཡིན་ནོ། །ཡང་ཁ་ཅིག་དེ་སྒྲུབ་ཀྱི་མཐུན་ཕྱོགས་ལ་འགོད་ཚུལ་དང་མཐུན་
པར་ཡོད་པར་ཚད་མས་ངེས་པ་དེ་དེ་སྒྲུབ་ཀྱི་རྗེས་ཁྱབ་ཀྱི་མཚན་ཉིད་ཟེར་ན།
ཡོད་པ་ཆོས་ཅན། སྒྲ་མི་རྟག་པར་སྒྲུབ་པར་བྱེད་པའི་རྗེས་ཁྱབ་ཡིན་པར་ཐལ།
དེ་སྒྲུབ་ཀྱི་མཐུན་ཕྱོགས་ལ་འགོད་ཚུལ་དང་མཐུན་པར་ཡོད་པར་ཚད་མས་ངེས་པའི་
ཕྱིར། དེར་ཐལ། དེ་སྒྲུབ་ཀྱི་མཐུན་ཕྱོགས་ལ་ཡོད་པའི་ཕྱིར། དེར་ཐལ།དེ་སྒྲུབ་
ཀྱི་མཐུན་ཕྱོགས་མི་མཐུན་ཕྱོགས་གཉིས་ཀ་ལ་ཡོད་པའི་ཕྱིར། གོང་དུ་འདོད་
- 34



རྟོགས་རིགས་ལེགས་བཤད་དྲི་མ་མེད་པའི་འོད།
།
ན། ཡོད་པ་ཆོས་ཅན། མི་རྟག་པ་ཡིན་པར་ཐལ། ཡོད་པ་ཡིན་པའི་ཕྱིར། ཡང་
ཁ་ཅིག་བྱས་ན་མི་རྟག་པས་ཁྱབ་པ་དེ། བྱས་རྟགས་ཀྱིས་སྒྲ་མི་རྟག་པར་སྒྲུབ་
པར་བྱེད་པའི་རྗེས་ཁྱབ་ཡིན་ཟེར་ན། འོ་ན་སྦྱོར་བ་དེའི་དངོས་ཁྱབ་གྲུབ་ན་སྦྱོར་བ་
དེའི་རྗེས་ཁྱབ་གྲུབ་པའི་ཁྱབ་པར་ཐལ། དེ་གཉིས་ལ་ཁྱད་པར་མེད་པའི་ཕྱིར།།
རྟགས་ཁས། འདོད་ན། བྱས་པའི་རྒྱུའི་རྟགས་ཀྱིས་བྱས་པའི་རྒྱུར་གྱུར་བའི་སྒྲ་
མི་རྟག་པར་སྒྲུབ་པར་བྱེད་པའི་རྗེས་ཁྱབ་གྲུབ་པར་ཐལ། དེ་སྒྲུབ་ཀྱི་སྦྱོར་བའི་
དངོས་ཁྱབ་གྲུབ་པའི་ཕྱིར། ཁྱབ་པ་ཁས། རྟགས་དེར་ཐལ། བྱས་པའི་རྒྱུ་ཡིན་
ན་མི་རྟག་པ་ཡིན་པས་ཁྱབ་པ་དེ་སྒྲུབ་ཀྱི་དངོས་ཁྱབ་གང་ཞིག དེ་གྲུབ་པའི་ཕྱིར།
གོང་དུ་འདོད་ན། བྱས་པའི་རྒྱུ་ཆོས་ཅན། ཁྱོད་བྱས་པའི་རྒྱུར་གྱུར་པའི་སྒྲ་མི་
རྟག་པ་ཡིན་པར་སྒྲུབ་པར་བྱེད་པའི་དངོས་ཀྱི་བསྒྲུབ་བྱའི་ཆོས་སུ་འགྲོ་རྒྱུ་དེ་
དང་འབྲེལ་བ་ཡིན་པར་ཐལ། ཁྱོད་དེ་སྒྲུབ་ཀྱི་རྗེས་ཁྱབ་ཡིན་པའི་ཕྱིར། ཁྱབ་
པ་སྔར་བསྒྲུབས་ཟིན། དེས་ན་དངོས་ཁྱབ་དང་རྗེས་ཁྱབ་དོན་མི་གཅིག་ཅིང༌།
དངོས་ཁྱབ་གྲུབ་ན་ལྡོག་ཁྱབ་གྲུབ་པའི་ངེས་པ་མེད་ལ། རྗེས་ཁྱབ་དང་ལྡོག་
ཁྱབ་གྲུབ་ན་ཚུལ་གསུམ་གྲུབ་པའི་ངེས་པ་མེད་དོ། །ཡང་ཁ་ཅིག སྒྲ་མི་རྟག་
པར་སྒྲུབ་པའི་བསྒྲུབ་བྱའི་ཆོས་དང་འབྲེལ་སྟོབས་ཀྱིས་དེ་སྒྲུབ་ཀྱི་མཐུན་ཕྱོགས་ཁོ་
ན་ལ་ཡོད་པ་ཉིད་དུ་ཚད་མས་ངེས་པ་དེ་དེ་སྒྲུབ་ཀྱི་རྗེས་ཁྱབ་ཀྱི་མཚན་ཉིད་ཟེར་
ན། རང་ལྡོག་ལ་འཁྲིས་ན། མི་རྟག་པ་ཆོས་ཅན། ཁྱོད་སྒྲ་མི་རྟག་པར་སྒྲུབ་
པར་ བྱེད་ པའི་ རྗེས་ཁྱབ་ཡིན་པར་ཐལ། དེ་སྒྲུབ་ཀྱི་མཚན་ཉིད་ དེའི་ ཕྱིར།།
ཁྱབ་པ་ཁས། རྟགས་དེར་ཐལ། དེ་སྒྲུབ་ཀྱི་བསྒྲུབ་བྱའི་ཆོས་དང་འབྲེལ་བ་
གང་ཞིག སྒྲ་མི་རྟག་པར་སྒྲུབ་པའི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་
- 35 -



ཀུན་མཁྱེན་དགོངས་རྒྱན།
།
དེབ་ཕྲེང་བདུན་པ།
ཉིད་དུ་ཚད་མས་ངེས་པ་ཡིན་པའི་ཕྱིར། དང་པོ་གྲུབ་སྟེ། ཁྱོད་དེ་སྒྲུབ་ཀྱི་བསྒྲུབ་
བྱའི་ཆོས་དང་ཐ་དད་ཁྱོད་དེ་ཡིན་ཞིང་དེ་མེད་ན་ཁྱོད་མེད་དགོས་པའི་ཕྱིར། གཞན་
ཡང་སྒྲ་མི་རྟག་པར་སྒྲུབ་པའི་མཐུན་ཕྱོགས་ལ་ཆ་གཉིས་སུ་འཇུག་པའི་རྟགས་ཡང་
དག་མེད་པར་ཐལ། སྒྲ་མི་རྟག་སྒྲུབ་ཀྱི་རྟགས་ཡང་དག་ཡིན་ན་སྒྲ་མི་རྟག་སྒྲུབ་ཀྱི་
མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པས་
ཁྱབ་པའི་ཕྱིར། རྟགས་ཁས། འདོད་མི་ནུས་ཏེ། དེ་སྒྲུབ་ཀྱི་རྗེས་ཁྱབ་ལ་གཞན་ལྡན་
རྣམ་གཅོད་དགོས་པ་གང་ཞིག མི་ལྡན་རྣམ་གཅོད་སྦྱར་མི་རུང་བའི་ཕྱིར། དང་
པོ་གྲུབ་སྟེ། ཁོ་ནའི་སྒྲ་ཡོད་པའི་སྔར་སྨོས་པ་ནི། དེ་སྒྲུབ་ཀྱི་མཐུན་ཕྱོགས་ལ་ཡོད་
ཀྱང་མ་ཁྱབ་པའི་རྩོལ་བྱུང་གི་རྟགས་ཀྱིས་དུང་སྒྲ་མི་རྟག་པར་སྒྲུབ་པ་ལྟ་བུའི་
མཐུན་ཕྱོགས་ལ་རྣམ་གཉིས་སུ་འཇུག་པའི་རྟགས་ཡང་དག་བསྟན་པའི་ཆེད་ཡིན་
པའི་ཕྱིར་ཏེ། རིགས་སྒོ་ལས། མཐུན་པའི་ཕྱོགས་ཉིད་ལ་ཡོད་པར་ངེས་པ་དང་།
ཞེས་དང་། རྟོག་གེའི་སྐད་ལས། ཡོད་པའི་སྒྲའི་སྔོན་དུ་ཁོ་ནའི་ཡི་གེས་ནི་ཕྱོགས་
དང་མཐུན་པ་ཐམས་ཅད་ལ་ཁྱབ་པར་བྱེད་པ་མ་ཡིན་ཡང་རྩོལ་བ་ལས་བྱུང་བ་
གཏན་ཚིགས་ཉིད་དུ་བཤད་དེ། ཞེས་གསུངས་པའི་ཕྱིར་རོ། ། གཉིས་པ་གྲུབ་
སྟེ། མདོའི་རང་འགྲེལ་ལས། དེ་དང་མཐུན་པ་ཁོ་ན་ལ་ཡོད་ཅེས་ངེས་པར་བཟུང་
བའི་ཕྱིར་རོ། དེ་དང་མཐུན་པ་ལ་ཡོད་པ་ཁོ་ནའོ་ཞེས་ནི་བརྗོད་པར་མི་བྱ་བའི་ཕྱིར་
རོ། །ཞེས་གསུངས་སོ། །མི་ལྡན་རྣམ་གཅོད་ནི་ཁྱད་པར་རམ་ཁྱད་ཆོས་ཀྱི་འོག་
ཏུ་ཚིག་ཕྲད་སྦྱར་བ་དང༌། གཞན་ལྡན་རྣམ་གཅོད་ནི་ཁྱད་པར་ཅན་ནམ་ཁྱད་
གཞིའི་འོག་ཏུ་ཚིག་ཕྲད་སྦྱར་བའམ་དོན་གྱིས་དེ་ལྟར་སྦྱར་བ་དགོས་ཏེ། རྣམ་འགྲེལ་
ལེའུ་བཞི་བ་ལས། ཆོས་ཀྱི་ཚིག་ཕྲད་ཐ་དད་པར། །བྱེད་པས་མི་ལྡན་གཞན་
36



རྟགས་རིགས་ལེགས་བཤད་དྲི་མ་མེད་པའི་འོད། །
ལྡན་པ། །ཤིན་ཏུ་མི་སྲིད་རྣམ་གཅོད་བྱེད། །ཁྱད་པར་ཁྱད་པར་ཅན་དག་དང༌། །
བྱ་བ་དག་ནི་ལྷན་ཅིག་བརྗོད། །ཅེས་གསུངས་པའི་ཕྱིར་རོ། ། །
གཉིས་པ་རང་ལུགས་བཤད་པ་ལ། ཁྱབ་པ་གཉིས་ཀྱི་མཚན་ཉིད།
དབྱེ་བ། སྒྲ་བཤད། སྒྲུབ་ བྱེད་བཤད་ པ་ དང་ བཞི། དང༌ པོ་ནི། དེ་ སྒྲུབ་ ཀྱི་
བསྒྲུབ་བྱའི་ཆོས་གང་ཡིན་རྒྱུ་དེ་དང་འབྲེལ་ཞིང་དེ་སྒྲུབ་ཀྱི་མཐུན་ཕྱོགས་ཁོ་ན་
ལ་འགོད་ཚུལ་དང་མཐུན་པར་ཡོད་པར་ངེས་པའི་གཏན་ཚིགས་དེ། དེ་སྒྲུབ་ཀྱི་
རྗེས་ཁྱབ་ཀྱི་མཚན་ཉིད། བྱེ་བྲག་ལ་སྦྱར་ན། སྒྲ་མི་རྟག་པར་སྒྲུབ་པའི་བསྒྲུབ་
བྱའི་ཆོས་སུ་འགྲོ་རྒྱུ་མི་རྟག་པ་དང་འབྲེལ་ཞིང་སྒྲ་མི་རྟག་སྒྲུབ་ཀྱི་མཐུན་ཕྱོགས་ཁོ་
ན་ལ་འགོད་ཚུལ་དང་མཐུན་པར་ཡོད་པར་ངེས་པའི་གཏན་ཚིགས་དེ། སྒྲ་མི་རྟག་
པར་སྒྲུབ་པར་བྱེད་པའི་རྗེས་ཁྱབ་ཀྱི་མཚན་ཉིད་ཡིན་ཏེ། ཚད་མ་ཀུན་བཏུས་ལས།
དེ་མཐུན་ལ་ཡོད་དང་། ཞེས་དང༌། དེའི་རང་འགྲེལ་ལས། དེ་དང་མཐུན་པ་ཁོ་ན་ལ་
ཡོད་ཅེས་ངེས་པར་བཟུང་བའི་ཕྱིར་རོ། །ཞེས་དང༌། རྣམ་ངེས་ལས། དེ་མཚུངས་
ལ་ཡོད་དང་། ཞེས་དང༌། དེའི་རང་འགྲེལ་ལས། དེ་བཞིན་དུ་དེ་དང་མཐུན་པ་ཉིད་
ལ་ཡང་ངོ། །ཞེས་དང༌། རིགས་ཐིགས་ལས། མཐུན་པའི་ཕྱོགས་ཉིད་ལ་ཡོད་པ།
ཞེས་དང༌། རིགས་སྒོ་ལས། མཐུན་པའི་ཕྱོགས་ཉིད་ལ་ཡོད་པར་ངེས་པ་དང༌།
ཞེས་དང༌། ཛེ་ཏཱ་རིས། མཐུན་པའི་ཕྱོགས་ཉིད་ལ་ཡང་ཡོད་པར་ངེས་པ་ཞེས་
གཞུག་གོ །ཞེས་དང༌། རྟོག་གེའི་སྐད་ལས། ཕྱོགས་དང་མཐུན་པ་ཁོ་ན་ལ་ཡོད་པར་
ངེས་པ་ཞེས་པ་རྗེས་སུ་འགྲོ་བའི་མིང་ཅན་ཚུལ་གཉིས་པའོ། །ཞེས་གསུངས་པའི་
ཕྱིར་རོ། །མཚན་གཞི་ནི། བྱས་པ་ལྟ་བུའོ། །རྗེས་ཁྱབ་དང༌། རྗེས་འགྲོའི་ཁྱབ་
- 37 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ། །
པ་དང༌། རྗེས་འགྲོའི་ཚུལ་དང༌། ཚུལ་གཉིས་པ་རྣམས་དོན་གཅིག་མིང་གི་རྣམ་
གྲངས་ཡིན་ནོ། །དེ་སྒྲུབ་ཀྱི་བསྒྲུབ་བྱའི་ཆོས་སུབཟུང་རྒྱུ་དང་འབྲེལ་སྟོབས་
ཀྱིས་དེ་སྒྲུབ་ཀྱི་མི་མཐུན་ཕྱོགས་ལ་མེད་པ་ཁོ་ནར་ངེས་པའི་གཏན་ཚིགས། དེ་
སྒྲུབ་ཀྱི་ལྡོག་ཁྱབ་ཀྱི་མཚན་ཉིད། སྒྲ་མི་རྟག་པར་སྒྲུབ་པར་བྱེད་ པའི་བསྒྲུབ་
བྱའི་ཆོས་སུ་འགྲོ་རྒྱུའི་མི་རྟག་པ་དང་འབྲེལ་སྟོབས་ཀྱིས་སྒྲ་མི་རྟག་པར་སྒྲུབ་པའི་མི་
མཐུན་ཕྱོགས་ལ་མེད་པ་ཁོ་ནར་ངེས་པའི་གཏན་ཚིགས་དེ། སྒྲ་མི་རྟག་པར་སྒྲུབ་
པའི་ལྡོག་ཁྱབ་ཀྱི་མཚན་ཉིད་ཡིན་ཏེ། རྣམ་ངེས་ལས། མེད་ལ་མེད་པ་ནི། ངེས་པ།
ཞེས་དང་། དེའི་རང་འགྲེལ་ལས། བསྒྲུབ་པར་བྱ་དང་རིགས་མཐུན་པ་ལ་ཡོད་
པའི་གཏན་ཚིགས་དེའི་མེད་པ་ལ་མེད་ཉིད་ནི་ཚུལ་གསུམ་པ་སྟེ་དེ་ཡང་ངེས་པ་ཡིན་
ནོ། །ཞེས་ དང༌ ། ཚད་མ་མདོ་ལས། མེད་ ཉིད་ ལ་ མེད་ པ། ཞེས་དང་ ། དེའི་ རང་
འགྲེལ་ལས། མེད་ཉིད་ལ་མེད་པ་ཞེས་པས་ནི་སླར་ཡང་དེ་ཉིད་ངེས་པར་བྱ་
བའི་དོན་དུ་སྟེ་མེད་པ་ཉིད་ལ་མེད་པ་ཡིན་གྱི་གཞན་ལ་ཡང་མ་ཡིན་ལ་འགལ་
བ་ཡང་མ་ཡིན་ནོ། །ཞེས་ པའི་དོན་ནོ། །ཞེས་དང༌། འཐད་ལྡན་ལས། དེའི་
མེད་པ་མཐུན་པའི་ཕྱོགས་ཀྱི་དངོས་པོ་མེད་པ་ལ་མེད་པ་ཉིད་ཀྱི་ངོ་བོ་ནི་ཚུལ་
གསུམ་པ་སྟེ། ཞེས་དང་། ཛེ་ཏཱ་རིས། མི་མཐུན་པའི་ཕྱོགས་ལ་ཡང་མེད་པ་ཉིད་
དུ་ངེས་པ་ཞིག་གཞུག་གོ །ཞེས་དང་། དུལ་བ་ལྷའི་རིགས་ཐིགས་འགྲེལ་བར།
རིགས་མི་མཐུན་ལ་གཅིག་ཏུ་མེད་པ་ཉིད་ནི་ཚུལ་གསུམ་པ་སྟེ། ཞེས་གསུངས་
པའི་ཕྱིར་རོ། མཚན་གཞི་ནི་བྱས་པ་ལྟ་བུའོ། ། ལྡོག་ཁྱབ་དང༌། ལྡོག་འགྲོའི་
ཁྱབ་པ་དང༌། ལྡོག་འགྲོའི་ཚུལ་དང༌། ཚུལ་གསུམ་པ་རྣམས་དོན་གཅིག་མིང་
གི་རྣམ་གྲངས་ཡིན་ནོ། ། དེ་
- 38 -



རྟགས་རིགས་ལེགས་བཤད་དྲི་མ་མེད་པའི་འོད།
།
| གཉིས་པ་དབྱེ་བ་ནི། རང་དོན་སྐབས་དང་གཞན་དོན་སྐབས་ཀྱི་རྗེས་
ཁྱབ་དང་ལྡོག་ཁྱབ་གཉིས་གཉིས་སོ། ། ཡང་ན་རྟགས་ཡང་དག་གི་ཁྱབ་པ་
གཉིས་དང༌། རྟགས་ལྟར་སྣང་གི་ཁྱབ་པ་གཉིས། རྟགས་ཡང་དག་གི་ཁྱབ་པ་གཉིས་
ལ། འབྲས་རང་མ་དམིགས་པའི་རྗེས་ཁྱབ་དང་ལྡོག་ཁྱབ་གཉིས་གཉིས་སོ། །
1:|: གསུམ་པ་སྒྲ་བཤད་པ་ནི། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་
རྗེས་ཁྱབ་ཀྱི་ཚུལ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་སྒྲ་མི་རྟག་པར་སྒྲུབ་
པའི་བསྒྲུབ་བྱའི་ཆོས་མི་རྟག་པ་དང་འབྲེལ་བས་ཁྱོད་དེ་ཡོད་པའི་རྗེས་སུ་འགྲོ་
ཞིང་དེས་ཁྱབ་པར་བྱ་བ་ཡིན་པས་ན་རྗེས་ཁྱབ་དང༌། ཁྱབ་བྱ་དེའི་རང་བཞིན་
ཡིན་པས་ན་ཚུལ་ཞེས་བརྗོད་པའི་ཕྱིར། ཡང་བྱས་པ་ཆོས་ཅན། ཁྱོད་ལ་དེ་སྒྲུབ་
ཀྱི་ལྡོག་ཁྱབ་ཀྱི་ཚུལ་ཞེས་བརྗོད་པའི་རྒྱུ་མཚན་ཡོད་དེ། ཁྱོད་སྒྲ་མི་རྟག་སྒྲུབ་
ཀྱི་ཆོས་མི་རྟག་པ་མེད་ན་ཁྱོད་ཀྱང་ལྡོག་དགོས་ཤིང༌། དེ་སྒྲུབ་ཀྱི་མི་མཐུན་
ཕྱོགས་ལས་ལྡོག་པའི་ཆོས་མི་རྟག་པའི་ཁྱབ་བྱ་ཡིན་པས་ན་ལྡོག་ཁྱབ་དང༌།
ཁྱབ་བྱ་དེའི་རང་བཞིན་ཡིན་པས་སམ་ཁྱབ་བྱ་དེའི་བསྒྲུབ་བྱའི་སྒྲོ་འདོགས་ལ་
གནོད་པས་ན་ཚུལ་ཞེས་བརྗོད་པའི་ཕྱིར། ཚུལ་གྱི་སྐད་དོད་དུ་མ་ཡོད་ལ། ཚུལ་
གསུམ་པའི་རྟགས་ཞེས་པའི་ཚུལ་གྱི་སྐད་དོད་རུ་བ་ཞེས་པ་ཡིན་ཏེ། བྱེ་བྲག་
རྟོགས་བྱེད་ལས། ཏྲི་རྭ་བ་ལིངྒ་ཚུལ་གསུམ་པའི་རྟགས། ཞེས་བཤད་པའི་ཕྱིར།
རྟེན་འབྲེལ་མདོ་འགྲེལ་ལས། གཟུགས་ཞེས་བྱ་བ་ནི་གནོད་པར་གྱུར་པ་ཞེས་
བྱའོ། །ཞེས་གསུངས་པའི་ཕྱིར་རོ། །
བཞི་པ་སྒྲུབ་བྱེད་ནི། བྱས་པ་ཆོས་ཅན། སྒྲ་མི་རྟག་པར་སྒྲུབ་པར་བྱེད་
39 -



ཀུན་མཁྱེན་དགོངས་རྒྱན། ལེ་བདའ་ ན ། དེབ་ཕྲེང་བདུན་པ།
པའི་རྗེས་ཁྱབ་ཡིན་པར་ཐལ། སྒྲ་མི་རྟག་པར་སྒྲུབ་པའི་བསྒྲུབ་བྱའི་ཆོས་སུ་འགྲོ་
རྒྱུ་མི་རྟག་པ་དང་འབྲེལ་ཞིང་སྒྲ་མི་རྟག་སྒྲུབ་ཀྱི་མཐུན་ཕྱོགས་ཁོ་ན་ལ་འགོད་
ཚུལ་དང་མཐུན་པར་ཡོད་པར་ངེས་པའི་གཏན་ཚིགས་ཡིན་པའི་ཕྱིར། ཁྱབ་སྟེ།
དེ་དེའི་མཚན་ཉིད་ཡིན་པའི་ཕྱིར། མ་ཁྱབ་མཚམས་ཀྱི་རྟགས་གྲུབ་སྟེ། སྒྲ་མི་
རྟག་པར་སྒྲུབ་པའི་བསྒྲུབ་བྱའི་ཆོས་སུ་འགྲོ་རྒྱུ་མི་རྟག་པ་དང་འབྲེལ་བ་ཡིན་པ་
གང་ཞིག སྒྲ་མི་རྟག་པར་སྒྲུབ་པར་བྱེད་པའི་མཐུན་ཕྱོགས་ཁོ་ན་ལ་འགོད་ཚུལ་
དང་མཐུན་པར་ཡོད་པར་ངེས་པའི་གཏན་ཚིགས་ཡིན་པའི་ཕྱིར། རྟགས་དང་
པོ་མ་གྲུབ་ན། བྱས་པ་ཆོས་ཅན། དེར་ཐལ། ཁྱོད་མི་རྟག་པ་དང་འབྲེལ་བ་
ཡིན་པའི་ཕྱིར། མ་གྲུབ་ན། བྱས་པ་ཆོས་ཅན། དེར་ཐལ། ཁྱོད་མི་རྟག་པ་དང་
བདག་གཅིག་འབྲེལ་ཡིན་པའི་ཕྱིར། དེར་ཐལ། ཁྱོད་མི་རྟག་པ་དང་བདག་ཉིད་
གཅིག་པའི་སྒོས་ནས་ཐ་དད། མི་རྟག་པ་མེད་ན་ཁྱོད་མེད་དགོས་པའི་ཕྱིར།
གོང་གི་རྟགས་གཉིས་པ་མ་གྲུབ་ན། བྱས་པ་ཆོས་ཅན། སྒྲ་མི་རྟག་པར་སྒྲུབ་
པར་བྱེད་པའི་མཐུན་ཕྱོགས་ཁོ་ན་ལ་འགོད་ཚུལ་དང་མཐུན་པར་ཡོད་པར་
ངེས་ པའི་གཏན་ཚིགས་ཡིན་པར་ཐལ། སྒྲ་མི་རྟག་པར་སྒྲུབ་པར་བྱེད་པའི་
མཐུན་ཕྱོགས་ལ་འགོད་ཚུལ་དང་མཐུན་པར་ཡོད་པའི་དོན་ཚང་བ་གང་ཞིག་
དེའི་ཚིག་ཟུར་གྱི་ཁོ་ན་ཞེས་པའི་དོན་ཚང་། དེའི་ཚིག་ཟུར་གྱི་ངེས་པའི་དོན་
ཚང་བའི་ཕྱིར། རྟགས་དང་པོ་མ་གྲུབ་ན། བྱས་པ་ཆོས་ཅན། སྒྲ་མི་རྟག་སྒྲུབ་
ཀྱི་མཐུན་ཕྱོགས་ལ་འགོད་ཚུལ་དང་མཐུན་པར་ཡོད་པ་ཡིན་པར་ཐལ། སྒྲ་མི་
རྟག་སྒྲུབ་ཀྱི་མཐུན་ཕྱོགས་མི་རྟག་པ་ལ་ཡོད་པ་ཡིན་པའི་ཕྱིར། རྟགས་སླ། ཁྱབ་
སྟེ། སྒྲ་མི་རྟག་སྒྲུབ་ཀྱི་མཐུན་ཕྱོགས་ལ་འགོད་ཚུལ་མཐུན་པར་ཡོད་པ་ཞེས་
- 40 -



རྟགས་རིགས་ལེགས་བཤད་དྲི་མ་མེད་པའི་འོད།
།
སྨོས་པའི་དགོས་པ་བྱས་པ་ལྟ་བུ་སྒྲ་མི་རྟག་པར་སྒྲུབ་པའི་འགལ་རྟགས་དང་།
ཐུན་མོང་མ་ཡིན་པའི་མ་ངེས་པའི་གཏན་ཚིགས་ཡིན་པ་སེལ་བའི་ཆེད་ཡིན་
པའི་ ཕྱིར་ཏེ། འཐད་ལྡན་ལས། འདིར་ཡང་ཡོད་པ་སྨོས་པས་འགལ་བ་ཡིན་
པ་དེ་ནི་མཐུན་པའི་ཕྱོགས་ལ་ཡོད་པ་མ་ཡིན་ནོ། །ཞེས་དང་། ཛེ་ཏཱ་རིས། ཡོད་
པ་སྨོས་ པས་ འགལ་ བ་ རྣམ་ པར་ གཅོད་ དོ། །ཞེས་ དང༌ ། དུལ་ བ་ ལྷས། འདིར་
ཡོད་པ་སྨོས་པས་ནི་ཐུན་མོང་མ་ཡིན་པའི་མ་ངེས་པ་བསལ་ཏེ། ཞེས་གསུངས་
པའི་ ཕྱིར། གོང་གི་རྟགས་གཉིས་པ་མ་གྲུབ་ན། བྱས་པ་ཆོས་ཅན། དེའི་ཚིག་
ཟུར་གྱི་ཁོ་ན་ཞེས་པའི་དོན་ཚང་བར་ཐལ། ཁྱོད་སྒྲ་མི་རྟག་སྒྲུབ་ཀྱི་མཐུན་ཕྱོགས་
མི་རྟག་པ་ལ་ཡོད་པ་ལས་མི་རྟག་པ་མ་ཡིན་པ་ལ་གཏན་ནས་མེད་པའི་ཕྱིར།
ཁྱབ་སྟེ། དེའི་ཚིག་ཟུར་གྱི་ཁོ་ན་སྨོས་པས་བྱས་པ་ཐུན་མོང་གི་དངོས་ཀྱི་མ་
ངེས་པའི་གཏན་ཚིགས་ཡིན་པ་སེལ་བ་ཡིན་པའི་ཕྱིར་ཏེ། འཐད་ལྡན་ལས།
ཉིད་སྨོས་པས་ཐུན་མོང་གི་མ་ངེས་པ་ཉིད་བསལ་ཏེ། དེ་ནི་མཐུན་ཕྱོགས་ཁོ་ན་
ལ་ཡོད་པ་མ་ཡིན་གྱི་འོ་ན་ཅི་ཞེ་ན། གཉིས་ཀ་ལ་ཡོད་པ་ཡིན་ནོ། །ཞེས་དང༌།
ཛེ་ཏཱ་རིས། ཉིད་སྨོས་པས་ཐུན་མོང་བ་གཅོད། ཅེས་དང༌། རྟོག་གེའི་སྐད་ལས།
ཁོ་ནའི་ཡི་གེས་ཐུན་མོང་གི་རྟགས་བསལ་ཏེ། སྒྲ་རྟག་སྟེ། གཞལ་བྱ་ཉིད་ཀྱི་ཕྱིར་
རོ། །ཞེས་པ་ལྟ་བུའོ། །ཞེས་གསུངས་པའི་ཕྱིར། གོང་གི་རྟགས་གསུམ་པ་མི་
གྲུབ་ན། བྱས་པ་ཆོས་ཅན། སྒྲ་མི་རྟག་སྒྲུབ་ཀྱི་རྗེས་ཁྱབ་ཀྱི་མཚན་ཉིད་ཀྱི་ཚིག་
ཟུར་གྱི་ངེས་པའི་དོན་ཚང་བར་ཐལ། ཁྱོད་སྒྲ་མི་རྟག་པར་སྒྲུབ་པའི་སྐབས་ཀྱི་
རྒོལ་བས་བློ་སྐྱོན་སོགས་ཀྱིས་ཐེ་ཚོམ་ཟ་བའི་རྟགས་མ་ཡིན་པའི་ཕྱིར། ཁྱབ་སྟེ།
འཐད་ལྡན་ལས། ངེས་པའི་ཚིག་གིས་ནི་རྗེས་སུ་འགྲོ་བ་ལ་ཐེ་ཚོམ་ཟ་བ་ལ་མི་
= 41



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ངེས་པ་ཉིད་བསལ་བ་ཡིན་ཏེ། ཇི་ལྟར་སྨྲ་བའི་ཕྱིར་འགའ་ཞིག་ནི་ཐམས་ཅད་
མཁྱེན་པ་ཡིན་ནོ། །ཞེས་བྱ་བ་ཡིན་ཏེ། མཐུན་པའི་ཕྱོགས་ཐམས་ཅད་མཁྱེན་
པ་ལ་སྨྲ་བ་ཉིད་ཐེ་ཚོམ་ཟ་བ་ཡིན་ནོ། །ཞེས་གསུངས་པའི་ཕྱིར་རོ། །གཞན་ཡང་
བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་ལྡོག་ཁྱབ་ཡིན་ཏེ། སྒྲ་མི་རྟག་པར་
སྒྲུབ་པར་བྱེད་པའི་བསྒྲུབ་བྱའི་ཆོས་སུ་འགྲོ་རྒྱུའི་མི་རྟག་པ་དང་འབྲེལ་སྟོབས་ཀྱིས་
སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་མེད་པ་ཁོ་ནར་ངེས་པའི་གཏན་
ཚིགས་ཡིན་ པའི་ཕྱིར། མ་གྲུབ་ན། བྱས་པ་ཆོས་ཅན། དེར་ཐལ། སྒྲ་མི་རྟག་
པར་སྒྲུབ་པར་བྱེད་པའི་བསྒྲུབ་བྱའི་ཆོས་སུ་འགྲོ་རྒྱུའི་མི་རྟག་པ་དང་འབྲེལ་བ་
གང་ཞིག སྒྲ་མི་རྟག་པར་སྒྲུབ་པའི་མི་མཐུན་ཕྱོགས་ལ་མེད་པ་ཁོ་ནར་ངེས་པའི་
གཏན་ཚིགས་ཡིན་ པའི་ ཕྱིར། རྟགས་དང་པོ་སྟར་བསྒྲུབས་ཟིན། རྟགས་ གཉིས་
པ་མ་གྲུབ་ན། བྱས་པ་ཆོས་ཅན། སྒྲ་མི་རྟག་པར་སྒྲུབ་པའི་མི་མཐུན་ཕྱོགས་
ལ་མེད་པ་ཁོ་ནར་ངེས་པའི་གཏན་ཚིགས་ཡིན་པར་ཐལ། སྒྲ་མི་རྟག་པར་སྒྲུབ་
པའི་མི་མཐུན་ཕྱོགས་ལ་མེད་པ་ཞེས་པའི་དོན་ཚང༌། དེའི་ཚིག་ཟུར་གྱི་ཁོ་ན་
ཞེས་པའི་དོན་ཚང་། དེའི་ཚིག་ཟུར་གྱི་ངེས་པ་ཞེས་པའི་དོན་ཚང་བའི་ཕྱིར།
དང་པོ་གྲུབ་སྟེ། དེ་སྒྲུབ་ཀྱི་རྟགས་གང་ཞིག འགལ་རྟགས་དང་ཐུན་མོང་མ་ཡིན་
པའི་མ་ངེས་པའི་གཏན་ཚིགས་གང་ཡང་མ་ཡིན་པའི་ཕྱིར། ཁྱབ་སྟེ། འཐད་
ལྡན་ཆུང་ངུ་ལས། དེ་ལ་མེད་པ་སྨོས་པས་ནི་འགལ་བ་བསལ་བ་ཡིན་ཏེ། འགལ་
བ་ནི་མི་མཐུན་པའི་ཕྱོགས་ལ་ཡོད་པ་ཡིན་ནོ། །ཞེས་དང་། འདིར་ཡང་མེད་པ་
ཉིད་བཟུང་བས་འགལ་བ་བསལ་ལོ། །ཞེས་དང༌། འགྲེལ་བ་སློབ་ཕན་ལས།
འདིར་མེད་པ་ཞེས་པས་ནི་ཐུན་མོང་མ་ཡིན་པའི་མ་ངེས་པ་དང༌། འགལ་བ་
42 -



རྟགས་རིགས་ལེགས་བཤད་དྲི་མ་མེད་པའི་འོད།
།
བསལ་ལོ། །ཞེས་གསུངས་སོ། །གོང་གི་རྟགས་གཉིས་པ་མ་གྲུབ་ན། བྱས་པ་
ཆོས་ཅན། དེའི་ཚིག་ཟུར་གྱི་ཁོ་ན་ཞེས་པའི་དོན་ཚང་བར་ཐལ། ཐུན་མོང་བའི་
དངོས་ཀྱི་མ་ངེས་པའི་གཏན་ཚིགས་སོགས་མ་ཡིན་པའི་ཕྱིར། ཁྱབ་སྟེ། འཐད་
ལྡན་ཆུང་ངུ་ལས། ཉིད་སྨོས་པས་ནི་མི་མཐུན་པའི་ཕྱོགས་གཅིག་ཐུན་མོང་དུ་
ཡོད་པ་བསལ་བ་ཡིན་ཏེ། རྩོལ་བ་ལས་བྱུང་བ་ཉིད་དུ་སྒྲུབ་པར་བྱ་བ་ལ། མི་
རྟག་པ་ཉིད་ནི་མི་མཐུན་པའི་ཕྱོགས་གཅིག་གློག་ལ་སོགས་པ་ལ་ཡོད་པ་ཡིན་
ལ། ནམ་མཁའ་ལ་སོགས་པ་མེད་པ་ཡིན་ནོ། །དེ་བས་ན་ངེས་པར་བྱེད་པས་
འདི་བསལ་ཏོ། །ཞེས་ གསུངས་པའི་ཕྱིར། ལྡོག་ཁྱབ་ལ་ གཞན་ལྡན་རྣམ་གཅོད་
ཀྱི་ཚིག་ཕྲད་མི་སྦྱོར་ཏེ། མཐུན་ཕྱོགས་ལ་ཆ་གཉིས་པ་ལ་ལྡོག་ཁྱབ་མ་གྲུབ་
པར་འགྱུར་པ་ཡིན་ཏེ། འཐད་ལྡན་ཆུང་ངུ་ལས། མེད་པའི་སྒྲའི་སྔ་རོལ་ཏུ་ངེས་
པར་བཟུང་བར་བྱས་ན་ནི་དོན་འདིར་འགྱུར་ཏེ། མི་མཐུན་ཕྱོགས་ཉིད་ལ་མེད་
པ་གང་ཡིན་པ་དེ་གཏན་ཚིགས་ཡིན་ལ། དེ་ལྟ་ན་ཡང་རྩོལ་བ་ལས་བྱུང་བ་ཉིད་
མཐུན་ཕྱོགས་ལ་མེད་དོ། །དེའི་ཕྱིར་དེ་དག་གཏན་ཚིགས་མ་ཡིན་པར་འགྱུར་བས་དེ་
ལྟར་ན་སྔར་མ་བྱས་པའོ། །ཞེས་གསུངས་པའི་ཕྱིར་རོ། །གོང་གི་རྟགས་གསུམ་
པ་མ་གྲུབ་ན། བྱས་པ་ཆོས་ཅན། དེའི་ཚིག་ཟུར་གྱི་ངེས་པ་ཞེས་པའི་དོན་ཚང་བར་
ཐལ། ཐེ་ཚོམ་གྱི་ལྷག་མ་དང་ལྡན་པའི་གཏན་ཚིགས་མ་ཡིན་པའི་ཕྱིར། ཁྱབ་
སྟེ། འཐད་ལྡན་ལས། ངེས་པ་སྨོས་པས་ནི་མི་མཐུན་པའི་ཕྱོགས་ལས་ལྡོག་པ་
ལ་ཐེ་ཚོམ་ཟ་བ་བསལ་བ་ཡིན་ནོ། །ཞེས་དང༌། རྟོག་གེའི་སྐད་ལས། ངེས་པ་
སྨོས་པས་མི་མཐུན་ཕྱོགས་ལ་ལྡོག་པར་ཐེ་ཚོམ་ཟ་བ་སྟེ། དཔེར་ན་སྐྱེས་བུ་འདི་
འདོད་ཆགས་དང་བྲལ་བ་མ་ཡིན་ཏེ། སྨྲ་བ་པོ་ཉིད་ཀྱི་ཕྱིར། ཞེས་སོགས་གསུངས་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པའི་ཕྱིར། གཞན་ཡང་ རྗེས་ཁྱབ་ཀྱི་མཚན་ཉིད་ལ་ཟུར་བཞི་ཕྱེ་ནས་ སེལ་བྱ་སོ་
སོར་སྦྱར་ཚུལ་ཡོད་དེ། མཐུན་ཕྱོགས་ལ་ཡོད་པ་དང་། མཐུན་ཕྱོགས་ཁོ་ན་ལ་ཡོད་
པ་དང༌། མཐུན་ཕྱོགས་ལ་ཡོད་པར་ངེས་པ་དང༌། མཐུན་ཕྱོགས་ཁོ་ན་ལ་ཡོད་
པར་ངེས་པ་དང་བཞི་ཕྱེ་ནས། ཟུར་དང་པོས་འགལ་རྟོགས་དང༌། ཟུར་གཉིས་
པས་དངོས་ཀྱི་མ་ངེས་པ་དང༌། ཟུར་གསུམ་པས་འགལ་བ་ལྷག་ལྡན་དང༌། ཐུན་
མོང་མ་ཡིན་པའི་མ་ངེས་པ་དང༌། ཟུར་བཞི་པས་ཡང་དག་ལྷག་ལྡན་གྱི་མ་ངེས་
པ་སེལ་པ་ཡིན་པའི་ཕྱིར། རྟགས་རིམ་བཞིན་དུ་གྲུབ་སྟེ། སྦྱོར་བ་དེ་སྒྲུབ་ཀྱི་
འགལ་རྟགས་ཡིན་ན། དེ་སྒྲུབ་ཀྱི་མཐུན་ཕྱོགས་ལ་གཏན་མེད་དང༌། དེ་སྒྲུབ་
ཀྱི་དངོས་ཀྱི་མ་ངེས་པའི་གཏན་ཚིགས་ཡིན་ན། དེ་སྒྲུབ་ཀྱི་མཐུན་ཕྱོགས་སམ་
མི་མཐུན་ཕྱོགས་ཁོ་ན་ལ་མེད་པར་མཐུན་ཕྱོགས་མི་མཐུན་ཕྱོགས་གཉིས་ཀ་
ལ་ཡོད་པ་དང༌། དེ་སྒྲུབ་ཀྱི་འགལ་བ་ལྷག་ལྡན་གྱི་གཏན་ཚིགས་ཡིན་ན་སྐབས་
ཀྱི་རྒོལ་བས་མཐུན་ཕྱོགས་ལ་ཡོད་པར་མ་ངེས་པས་ཁྱབ་པ་དང༌། ཐུན་མོང་
མ་ཡིན་པའི་མ་ངེས་པའི་གཏན་ཚིགས་ལ་སྐབས་ཀྱི་རྒོལ་བས་མཐུན་ཕྱོགས་
མི་མཐུན་ཕྱོགས་གང་ལ་མ་ངེས་པ་གཅིག་དགོས་པ་དང༌། དེ་སྒྲུབ་ཀྱི་ཡང་དག་
ལྷག་ལྡན་གྱི་གཏན་ཚིགས་ཡིན་ན། རང་ཉིད་རང་ཕྱོགས་ཆོས་སུ་སོང་བའི་རྒོལ་བས་
དེ་སྒྲུབ་ཀྱི་མཐུན་ཕྱོགས་ལ་ཡོད་པར་ངེས་ཀྱང་མཐུན་ཕྱོགས་ཁོ་ན་ལ་ཡོད་པར་མ་
ངེས་པ་གཅིག་དགོས་པའི་ཕྱིར། ལྡོག་ཁྱབ་ཀྱི་མཚན་ཉིད་ལ་ཟུར་བཞི་ཕྱེ་ནས་
སེལ་བྱ་སོ་སོར་སྦྱར་ཚུལ་ཡོད་དེ། མི་མཐུན་ཕྱོགས་ལ་མེད་པ་དང༌། མི་མཐུན་ཕྱོགས་
ལ་མེད་པ་ཉིད་དང༌། མི་མཐུན་ཕྱོགས་ལ་མེད་པར་ངེས་པ་དང་། མེད་པ་ཉིད་དུ་
ངེས་པ་དང་བཞི་ཕྱེ་ནས། ཟུར་དང་པོས་འགལ་རྟགས་དང་། ཟུར་གཉིས་པས་



ས་
རྟ
གས་རིགས་ལེགས་བཤད་དྲི་མ་མེད་པའི་འོད།
།
དངོས་ཀྱི་མ་ངེས་པ་དང༌། ཟུར་གསུམ་པས་ཡང་དག་ལྷག་ལྡན་དང༌། ཐུན་མོང་
མ་ཡིན་པའི་མ་ངེས་པ་དང༌། ཟུར་བཞི་པས་འགལ་བ་ལྷག་ལྡན་གྱི་མ་ངེས་པ་
སེལ་པ་ཡིན་པའི་ཕྱིར། རྒྱ་མཚན་རྗེས་ཁྱབ་ཀྱི་སྐབས་དང་རིགས་འདྲ་སྦྱར་བར་
བྱའོ། །
གཉིས་པ་རྟགས་ཡང་དག་གི་དབྱེ་བ་བཤད་པ་ལ། རྟགས་ཡང་དག་
ལ་གྲངས་ངེས་ཀྱི་སྒོ་ནས་དབྱེ་བ། བསྒྲུབ་བྱའི་ཆོས་ཀྱི་སྒོ་ནས་དབྱེ་བ། བསྒྲུབ་
བྱའི་སྒོ་ནས་དབྱེ་བ། སྒྲུབ་ཚུལ་གྱི་སྒོ་ནས་དབྱེ་བ། མཐུན་ཕྱོགས་ལ་འཇུག་ཚུལ་
གྱི་སྒོ་ནས་དབྱེ་བ། རྒོལ་བའི་སྒོ་ནས་དབྱེ་བ་དང་དྲུག་
དང་པོ་ལ་འབྲས་རྟགས་ཡང་དག་དང་། རང་བཞིན་གྱི་རྟགས་
ཡང་དག་དང་། མ་དམིགས་པའི་རྟགས་ཡང་དག་བཤད་པ་དང་གསུམ། དང་
པོ་ནི། རྣམ་འགྲེལ་ལས། རྒྱུ་ལ་རང་བཞིན་ཇི་སྙེད་ཅིག །མེད་ན་མི་འབྱུང་འབྲས་
བུ་ནི། །གཏན་ཚིགས། ཞེས་པའི་གཞུང་འདི་བྱུང་། མཐའ་དཔྱད་པ་ལ་དགག་
བཞག་གཉིས་ལས། དང་པོ་ནི། ཁ་ཅིག་སྒྲུབ་རྟགས་ཡང་དག་གང་ཞིག བསྒྲུབ་
བྱའི་ཆོས་ལ་དེ་བྱུང་དུ་འབྲེལ་བ། འབྲས་རྟགས་ཡང་དག་གི་མཚན་ཉིད་ཡིན་
ཟེར་ན། དུ་བ་ཆོས་ཅན། དུ་ལྡན་གྱི་ལ་ལ་མེ་ཡོད་པར་སྒྲུབ་པར་བྱེད་པའི་འབྲས་
རྟགས་ཡང་དག་མ་ཡིན་པར་ཐལ། དེ་སྒྲུབ་ཀྱི་བསྒྲུབ་བྱའི་ཆོས་ལ་དེ་བྱུང་དུ་
འབྲེལ་བ་མ་ཡིན་པའི་ཕྱིར། དེར་ཐལ། དེ་སྒྲུབ་ཀྱི་བསྒྲུབ་བྱའི་ཆོས་དངོས་མེད་
ཡིན་པའི་ཕྱིར། ཁ་ཅིག དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་དངོས་ཀྱི་
བསྒྲུབ་བྱའི་ཆོས་སུ་བཟུང་རྒྱུ་དེའི་འབྲས་བུ་ཡིན་པ་དེ། འབྲས་རྟགས་ཡང་དག་གི་
མཚན་ཉིད་ཡིན་ཟེར་ན། དུ་བ་ཆོས་ཅན། དུ་ལྡན་གྱི་ལ་ལ་མེ་མ་ཡིན་པ་ལས་ལོག་
༤ 45 -



ཀུན་མཁྱེན་དགོངས་རྒྱན།
།
དེབ་ཕྲེང་བདུན་པ།
པའི་མེ་སྒྲུབ་པར་བྱེད་པའི་འབྲས་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་
ཚུལ་གསུམ་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་རྒྱུ་མེ་མ་
ཡིན་པ་ལས་ལོག་པའི་མེའི་འབྲས་བུ་ཡིན་པའི་ཕྱིར་ཏེ། མེའི་འབྲས་བུ་ཡིན་པའི་
ཕྱིར། རྩ་བར་འདོད་ན། དུ་བ་ཆོས་ཅན། དུ་ལྡན་གྱི་ལ་ལ་མེ་མ་ཡིན་པ་ལས་
ལོག་པའི་མེ་སྒྲུབ་པར་བྱེད་པའི་སྒྲུབ་རྟགས་ཡང་དག་ཡིན་པར་ཐལ། དུ་ལྡན་
གྱི་ལ་ལ་མེ་མ་ཡིན་པ་ལས་ལོག་པའི་མེ་སྒྲུབ་པར་བྱེད་པའི་འབྲས་རྟགས་ཡང་
དག་ཡིན་པར་འདོད་པའི་ཕྱིར། ཁྱབ་སྟེ། རྣམ་འགྲེལ་རང་འགྲེལ་ལས། གཉིས་
ནི་དངོས་པོ་སླབ་པ་ཡིན་ལ། གཅིག་ནི་དགག་པའི་གཏན་ཚིགས་སོ། །ཞེས
གསུངས་ པའི་ ཕྱིར། འདོད་མི་ནུས་ཏེ། དུ་ལྡན་གྱི་ལ་ལ་མེ་མ་ཡིན་ པ་ལས་
ལོག་པའི་མེ་ཡོད་པར་སྒྲུབ་པར་བྱེད་པའི་དགག་རྟགས་ཡང་དག་ཡིན་པའི་
ཕྱིར། དེར་ཐལ། དེ་སྒྲུབ་ཀྱི་ཆོས་ཡིན་ན་དགག་པ་ཡིན་པས་ཁྱབ་པའི་ཕྱིར།
དེར་ཐལ། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཡིན་ན་མེ་མ་ཡིན་པ་ལས་
ལོག་པའི་མེ་དང་ གཅིག་ ཡིན་ པས་ཁྱབ་ པའི་ ཕྱིར། གཞན་ ཡང་ དུ་ བ་ཆོས་
ཅན། དུ་ལྡན་གྱི་ལ་ལ་རྟག་དངོས་གཉིས་ཀྱིས་སྟོང་བའི་མེ་ཡོད་པར་སྒྲུབ་པར་
བྱེད་པའི་འབྲས་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་ཚུལ་གསུམ་གང་
ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་རྒྱུ་རྟག་ དངོས་གཉིས་ཀྱིས་
སྟོང་བའི་མེའི་འབྲས་བུ་ཡིན་པའི་ཕྱིར། ཁྱབ་པ་ཁས། ཞེས་སོགས་སྔར་ལྟར་
དཔྱད། དེ་ལྟར་བྱས་པ་ལ་ཁ་ཅིག་གིས་དེ་སྒྲུབ་ཀྱི་རྟགས་ཡང་དག་གང་ཞིགདེ་
སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཡིན་ན་དགག་པ་ཡིན་པས་ཁྱབ་ན་དགག་
རྟགས་ཡང་དག་ཡིན་པས་མ་ཁྱབ་པར་ཐལ། དགག་རྟགས་ཡང་དག་ཡིན་ན་
བ 46 -



རྟགས་རིགས་ལེགས་བཤད་དྲི་མ་མེད་པའི་འོད།
།
བསྒྲུབ་བྱའི་ཆོས་ཡིན་ན་མེད་དགག་ཡིན་པས་ཁྱབ་དགོས་པའི་ཕྱིར། དེར་ཐལ།
རྣམ་འགྲེལ་ལེའུ་བཞི་བ་ལས། འདིས་ནི་དངོས་ལའང་དངོས་པོའི་ཆ། །ཁས་བླངས་
མེད་པར་དགག་པ་ཉིད། །སྒྲུབ་བྱེད་སྔ་མ་དག་གིས་ནི། །མ་ཡིན་སྒྲུབ་པར་བྱེད་ཕྱིར་
རོ། །ཞེས་དང༌། ཤཱཀྱ་བློའི་འགྲེལ་བ་རྨ་འགྱུར་ལས། གཏན་ཚིགས་གསུམ་པོ་
དེ་ལས་རང་བཞིན་དང་འབྲས་བུའི་གཏན་ཚིགས་ནི་དངོས་པོ་སྒྲུབ་པ་སྟེ། དངོས་པོ་
སྒྲུབ་པ་ནི་ཡོད་པར་སྒྲུབ་པ་ཡིན་ནོ། །གཉིས་ཁོ་ན་ཞེས་ངེས་པར་བཟུང་བར་
བྱ་ཡི་དངོས་པོ་སྒྲུབ་པ་ཁོ་ན་ཞེས་བྱ་བ་ནི་མ་ཡིན་ཏེ། འདི་གཉིས་ཀྱི་དགག་པ་
ཡང་སྒྲུབ་པའི་ཕྱིར། ཞེས་གསུངས་པའི་ཕྱིར་ན་མ་ཁྱབ་སྟེ། ལུང་དེ་གཉིས་ཀྱི་
དོན་ནི། རྒྱུ་ཁྱབ་བྱེད་མ་དམིགས་པ་འདིས་ནི་དགག་གཞིའི་དངོས་པོ་ལའང་
འབྲས་བུ་དང་ཁྱབ་བྱའི་དངོས་པོའི་ཆ་ཁས་བླང་བ་མེད་ཅིང་དེ་གཉིས་རྣམ་པར་བཅད་
ཙམ་གྱི་མེད་པར་དགག་པ་ཉིད་དངོས་སུ་སྒྲུབ་པར་བྱེད་ལ། སྔ་མ་འབྲས་རང་
གི་རྟགས་ཡང་དག་གིས་དངོས་སུ་སྒྲུབ་པ་སྒྲུབ་པ་དང༌། ཤུགས་ལ་མ་ཡིན་
དགག་སྒྲུབ་པར་བྱེད་པ་ཡིན་ལ། ལུང་འདིས་སྒྲ་མི་རྟག་པ་མ་ཡིན་དགག་ཏུ་
སྟོན་པ་ཡང་མ་ཡིན་གྱི་སྒྲ་མི་རྟག་པ་མ་ཡིན་པ་ལས་ལོག་པ་མ་ཡིན་དགག་
དང༌། དེ་རྗེས་དཔག་གི་ཤུགས་རྟོགས་སུ་བསྟན་པ་ཡིན་པའི་ཕྱིར། གཞན་ཡང༌།
ཁ་ཅིག་གིས། རང་བཞིན་གྱི་གཏན་ཚིགས་ཡང་དག་གི་དངོས་ཀྱི་བསྒྲུབ་བྱའི་
ཆོས་ལ་དགག་པ་བཟུང་བ་ཡོད་པར་ཐལ། ཛེ་ཏཱ་རིས། སྦྱོར་བ་ནི་འཇིག་པའི་
ངང་ཅན་ཡིན་པ་དེ་ནི། རང་གྲུབ་པའི་སྐད་ཅིག་གཉིས་པར་མི་གནས་པ་ཡིན་
ཏེ། དཔེར་ན་གློག་ལ་སོགས་པ་ལྟ་བུའོ། །གཟུགས་ལ་སོགས་པའི་ཕུང་པོ་དེ་
དག་ཀྱང་རང་གྲུབ་པའི་ཚེ་འཇིག་པའི་ངང་ཅན་ཡིན་ནོ། །ཞེས་བྱ་བ་ནི་རང་བཞིན་



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
གྱི་གཏན་ཚིགས་སོ། །ཞེས་དང༌། ཤཱཀྱ་བློའི་འགྲེལ་བ་ལས། སྦྱོར་བ་ཡང་གང་
དང་གང་གྲུབ་པའི་ཚེ་འགྲིབ་པའི་ཆོས་ཅན་ཡིན་པ་དེ། ཉེས་པའི་ཚོགས་གང་
དང་ཉེ་བ་ན། དེ་དག་ཤིན་ཏུ་འཕེལ་བ་མེད་པར་འཇིག་པའི་ཆོས་ཅན་ཡིན་ཏེ།
དཔེར་ན་མེ་ནི་ཆུ་ལ་སོགས་པས་ཟིལ་གྱིས་གནོན་པས་འཕེལ་བ་མེད་པ་ལྟ་བུའོ། །
ཉེས་པའི་ཚོགས་དང་ཉེ་བ་ན་འགྲིབ་པའི་ཆོས་ཅན་ཡིན་ནོ། །ཞེས་བྱ་བ་ནི་རང་
བཞིན་གྱི་གཏན་ཚིགས་སོ། །ཞེས་དང༌། སློབ་དཔོན་ལྷ་དབང་བློའི་ལེའུ་གཉིས་པའི་
འགྲེལ་བ་ལས། སྦྱོར་བ་ནི་གང་གི་བཟུང་བ་རྟོག་པ་དང་བྲལ་པ་ཡིན་པ་དེ་ནི་
རང་གི་བཟུང་བ་ལས་ཕྱིན་ཅི་ལོག་ཏུ་གྱུར་བ་ཡིན་ཏེ། དཔེར་ན་སྡུག་བསྔལ་
བ་ལ་བདེ་བར་འདུ་ཤེས་པ་ལས། སྡུག་བསྔལ་བར་རྟོག་པ་དང་བྲལ་བ་ལྟ་བུའོ། །
མ་རིག་པ་ཡང་རང་གི་བཟུང་བ་རྟོག་པ་དང་བྲལ་བ་ཡིན་ནོ། །ཞེས་བྱ་བ་ནི།
རང་བཞིན་གྱི་གཏན་ཚིགས་སོ། །ཞེས་པ་དེ་དག་གི་སྐབས་ནས་བསྟན་པའི་
གཏན་ཚིགས་དེ་དག་རང་བཞིན་གྱི་གཏན་ཚིགས་ཡིན་པ་གང་ཞིག དེ་དག་
གིས་དངོས་ཀྱི་བསྒྲུབ་བྱའི་ཆོས་ལ་དགག་པ་བཟུང་བའི་ཕྱིར་ཟེར་ན། རྟགས་
ཕྱི་མ་མ་གྲུབ་སྟེ། དེ་དག་གི་དངོས་ཀྱི་བསྒྲུབ་བྱའི་ཆོས་སུ་བཟུང་རྒྱུ་དེ་དག་སྒྲུབ་
པ་ཡིན་པའི་ཕྱིར་རོ། །ཁ་ཅིག་གིས་དུ་བ་དེ་དུ་ལྡན་གྱི་ལ་ལ་མེ་ཡོད་པར་སྒྲུབ་
པར་བྱེད་པའི་འབྲས་རྟགས་ཡང་དག་མ་ཡིན་ལ། དུ་བ་ཡོད་པ་དེ་དེ་སྒྲུབ་ཀྱི་
འབྲས་རྟགས་ཡང་དག་ཡིན་ཟེར་ན། འོ་ན་དུ་བའི་རྟགས་ཀྱིས་དུ་ལྡན་གྱི་ལ་
ལ་མེ་ཡོད་པར་སྒྲུབ་པར་བྱེད་པའི་འབྲས་རྟགས་ཡང་དག་མེད་པར་ཐལ། དུ་
བ་དེ་དེ་མ་ཡིན་པའི་ཕྱིར། འདོད་མི་ནུས་ཏེ། རྣམ་འགྲེལ་རང་འགྲེལ་ལས།
འབྲས་བུ་ནི་འདི་ན་དུ་བ་ཡོད་པའི་ཕྱིར་མེ་ཡོད་དོ་ཞེས་པ་ལྟ་བུའོ། །ཞེས་གསུངས་
བ
ཙ ཡ



རྟགས་རིགས་ལེགས་བཤད་དྲི་མ་མེད་པའི་འོད། །
པའི་ཕྱིར། གཞན་ཡང་། དུ་བ་ཆོས་ཅན། ཁྱོད་ཀྱི་རྟགས་ཀྱིས་དུ་ལྡན་གྱི་ལ་ལ་
མེ་ཡོད་པར་སྒྲུབ་པར་བྱེད་པའི་རྟགས་ཡང་དག་གི་འགོད་ཚུལ་ཡིན་ན་ཡིན་འགོད་
ཡིན་པས་ཁྱབ་པ་དང༌། སྒྲུབ་ཚུལ་ཡིན་ན་ཡིན་སྒྲུབ་ཡིན་པས་ཁྱབ་པ་གཉིས་ཀ་ཡོད་
པར་ཐལ། ཁྱོད་དེ་སྒྲུབ་གྱི་རྟགས་གང་ཞིག ཁྱོད་ཀྱི་རྟགས་ཀྱིས་དེ་སྒྲུབ་ཀྱི་འགོད་
ཚུལ་ཡོད་འགོད་དང་སྒྲུབ་ཚུལ་ཡོད་སྒྲུབ་མ་ཡིན་པའི་གཏན་ཚིགས་ཡིན་པའི་
ཕྱིར། རྟགས་ཕྱི་མ་དོན་གྱིས་ཁས། དང་པོ་གྲུབ་སྟེ། ཁྱོད་དེ་སྒྲུབ་ཀྱི་རྟགས་སུ་
བཀོད་པའི་ཕྱིར་ཏེ། བདག་མེད་ཡིན་པའི་ཕྱིར། གོང་དུ་འདོད་ན། དུ་བ་ཆོས་
ཅན། དུ་ལྡན་ལ་ལ་ཁྱོད་ཡིན་པར་ཐལ། ཁྱོད་ཀྱི་རྟགས་ཀྱིས་དུ་ལྡན་ལ་ལ་མེ་
ཡོད་པར་སྒྲུབ་ པར་ བྱེད་ པའི་ འགོད་ཚུལ་ཡིན་འགོད། སྒྲུབ་ཚུལ་ཡིན་སྒྲུབ་
གང་ཞིག ཁྱོད་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འདོད་ན། དུ་ལྡན་
ལ་ལ་ཆོས་ཅན། དུ་བ་མ་ཡིན་པར་ཐལ། མེ་ཡིན་པའི་ཕྱིར། རྟགས་དོན་གྱི་ཁས། འཁོར་
གསུམ། གཞན་ཡང་དུ་ལྡན་ལ་ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར།
ཞེས་པའི་སྦྱོར་བ་དེ་དུ་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་སྒྲུབ་པར་བྱེད་
པའི་རྟགས་སྦྱོར་ཡང་དག་མ་ཡིན་པར་ཐལ། དུ་བ་དེ་དེ་སྒྲུབ་ཀྱི་འབྲས་རྟོགས་
ཡང་དག་མ་ཡིན་པའི་ཕྱིར། དེར་ཐལ། དེ་དེ་སྒྲུབ་ཀྱི་རྟགས་ཡང་དག་ཙམ་ཡང་
མ་ཡིན་པའི་ཕྱིར། འདོད་ན། གང་ན་དུ་བ་ཡོད་ན་མེ་ཡོད་པས་ཁྱབ། དཔེར་ན་
ཚང་མང་བཞིན། ལ་ འདི་ལ་ཡང་དུ་བ་ཡོད་དོ། །ཞེས་ པའི་ སྒྲུབ་ ངག་ དེ་དུ་ལྡན་
ལ་ལ་མེ་ཡོད་པར་སྒྲུབ་པར་བྱེད་པའི་སྒྲུབ་ངག་ཡང་དག་མ་ཡིན་པར་ཐལ། འདོད་
པའི་ཕྱིར། འདོད་ན། རིགས་ཐིགས་ལས། འབྲས་བུའི་སྦྱོར་བ་ནི། གང་ན་དུ་
བ་ཡོད་ན་མེ་ཡོད་པས་ཁྱབ། ཚང་མང་བཞིན། ལ་འདི་ལ་ཡང་དུ་བ་ཡོད་དེ།
-
9 -



ཀུན་མཁྱེན་དགོངས་རྒྱན། བདེ་
དེབ་ཕྲེང་བདུན་པ།
ཞེས་པའི་ལུང་དོན་མ་གྲུབ་པར་ཐལ། འདོད་པའི་ཕྱིར། ཡང་ཁ་ཅིག་གིས། མེའི་
རང་བཞིན་ཚ་བ་གསལ་བ་དམར་འབར་བ་སོགས་ཇི་སྙེད་ཅིག་ཡོད་པ་རྣམས་
དུ་བའི་རྟགས་ཀྱིས་རྒྱུ་འབྲས་ཀྱི་འབྲེལ་བ་གྲུབ་པའི་གོ་བྱའི་ཆོས་ཡིན་པར་ཐལ།
དུ་བ་མེའི་རང་བཞིན་དེ་དག་དང་འབྲེལ་སྟོབས་ཀྱིས་དེ་དག་གོ་བྱེད་ཀྱི་འབྲས་
བུའི་རྟགས་ཡང་དག་ཡིན་པའི་ཕྱིར། དེར་ཐལ། རྣམ་འགྲེལ་ལས། རྒྱུ་ལ་རང་
བཞིན་ཇི་སྙེད་ཅིག །མེད་ན་མི་འབྱུང་འབྲས་བུ་ནི། །གཏན་ཚིགས། ཞེས་གསུངས་
པའི་ཕྱིར་ན་མ་ཁྱབ་སྟེ། ལུང་དེའི་དོན་ནི་མེའི་རང་བཞིན་ཇི་སྙེད་ཅིག་ཡོད་པའི་ནང་
ནས་རང་བཞིན་དེ་ཡོད་ན་དུ་བ་འབྱུང་ལ་དེ་མེད་ན་དུ་བ་མི་འབྱུང་བའི་རྒྱུ་དེ་དུ་
བའི་རྟགས་ཀྱིས་རྒྱུ་འབྲས་ཀྱི་འབྲེལ་བ་གྲུབ་པའི་གོ་བྱའི་ཆོས་སུ་འཇོག་ལ། དེ་
ལས་གཞན་པ་རྣམས་མི་འཇོག་ཅེས་བསྟན་པ་ཡིན་པའི་ཕྱིར། རྩ་བར་འདོད་ན།
གཞི་དེར་དུ་བ་ཡོད་ན་གཞི་དེར་མེའི་རང་བཞིན་གསལ་བ་དང་དམར་འབར་བ་
དང༌ ཚ་ བ་ རྣམས་ ཡོད་ པས་ ཁྱབ་ པར་ ཐལ། འདོད་ པའི་ ཕྱིར། འདོད་ན།
གཙུབ་ཤིང་གཙུབ་པ་ལས་དུ་བ་བྱུང་ལ། མེ་དམར་འབར་བ་མ་བྱུང་གོང་གི་དུ་
བ་དང་ལྡན་པའི་གཞིར་ཆོས་ཅན། མེའི་རང་བཞིན་གསལ་བ་དང༌། དམར་འབར་བ་དང་
ཚ་བ་གསུམ་ཡོད་པར་ཐལ། དུ་བ་ཡོད་པའི་ཕྱིར། འཁོར་གསུམ། འདོད་མི་ནུས་ཏེ།
གཞི་ དེར་ མེའི་ རང་ བཞིན་ གསལ་ བ་ དང༌ ། མེ་ དམར་ འབར་ བ་མེད་ ཀྱང༌ །
ཚ་ཞིང་སྲེག་པ་ཡོད་པས་མེ་མེད་པའི་སྐྱོན་མེད་ཅེས་སློབ་དཔོན་གྱིས་ལན་བཏབ་
པ་ཡིན་པའི་ཕྱིར། རྣམ་ངེས་རྩ་བའི་རང་འགྲེལ་ལས། དུ་བ་མེ་ལས་མི་འཁྲུལ་
བ་ཡིན་ན། གཙུབས་ཤིང་ལས་དུ་བ་བྱུང་བ་ཅི་ཡིན་ཞེ་ན། བུད་ཤིང་གི་འགྱུར་
བའི་ཁྱད་པར་དང་ཚ་བ་ཉིད་མེ་ཡིན་པས་སྐྱོན་མེད་དོ། །ཞེས་དང་། རང་འགྲེལ་
()



རྟགས་རིགས་ལེགས་བཤད་དྲི་མ་མེད་པའི་འོད།
ལས། མ་ཡིན་ཏེ། དེ་མེད་པར་འབྱུང་བ་ནི། དེ་ལས་སྐྱེ་བ་ངེས་པ་མེད་པའི་ཕྱིར་
རོ། །དེ་ལྟ་བས་ན་རྒྱུ་ལ་རང་བཞིན་ཇི་སྙེད་ཅིག །མེད་ན་མི་འབྱུང་འབྲས་བུ་ནི། །
དེ་དག་གི་གཏན་ཚིགས་ཡིན་ཏེ། དེ་དག་གི་འབྲས་བུ་ཉིད་དུ་ངེས་པའི་ཕྱིར་རོ། །
ཞེས་གསུངས་པའི་ཕྱིར་རོ། །
གཉིས་པ་རང་ལུགས་བཤད་པ་ལ། འབྲས་རྟགས་ཡང་དག་གི་མཚན་
ཉིད་དང་། དབྱེ་བ། རྒྱུ་འབྲས་ངེས་བྱེད་ཀྱི་ཚད་མ་བཤད་པ་དང་གསུམ། དང་
པོ་ནི། འབྲས་རྟགས་ཡང་དག་གི་མཚན་ཉིད་ཡོད་དེ། འབྲས་བུའི་ཚུལ་གསུམ་
ཡིན་པ་དེ་ཡིན་པའི་ཕྱིར། ཡང་ན་དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག དེ་
སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ སུ་འགྲོ་རྒྱུ་དང་དེ་བྱུང་འབྲེལ་དུ་གྲུབ་པ་དེ།
འབྲས་རྟགས་ཡང་དག་གི་མཚན་ཉིད་ཡིན་ཏེ། གཏན་ཚིགས་རིགས་པའི་དོན་
བསྡུས་ལས། འབྲས་རང་མ་དམིགས་པའི་རྟགས་གསུམ་སྟེ། མཚན་ཉིད་རིམ་
པ་ལྟར། དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག བསྒྲུབ་བྱའི་ཆོས་ལ་དེ་བྱུང་
དུ་འབྲེལ་བའི་དང༌། གང་ཞིག བསྒྲུབ་བྱའི་ཆོས་ལ་བདག་གཅིག་ཏུ་འབྲེལ་བའི་
དང་། དེ་སྒྲུབ་ཀྱི་རང་གི་ཤེས་འདོད་ཆོས་ཅན་ལ་དགག་བྱའི་ཆོས་མེད་པའམ་
མེད་པའི་ཐ་སྙད་འཇུག་རུང་དུ་སྒྲུབ་པའམ་ཡོད་ངེས་ཀྱི་ཐ་སྙད་དོན་མཐུན་འགོག་
པའི་ཚུལ་གསུམ་རྣམས་སོ། །ཞེས་གསུངས་པའི་ཕྱིར་རོ། །འབྲས་རྟགས་ཡང་
དག་དང་འདུས་བྱས་གཉིས་དོན་གཅིག་གོ །
གཉིས་པ་དབྱེ་བ་ནི། མདོ་ལས་འབྲས་རྟགས་ཀྱི་དབྱེ་བ་གསུངས་པ་
དང༌། བསྟན་བཅོས་ལས་འབྲས་རྟགས་ཀྱི་དབྱེ་བ་གསུངས་པ་དང་གཉིས། དང་པོ་
ནི། ཆོས་བཅུ་བའི་མདོ་ལས། དུ་བ་ལས་ནི་མེར་ཤེས་དང་། །ཆུ་སྐྱར་ལས་ནི་



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
ཆུ་ཤེས་ལྟར། །བྱང་ཆུབ་སེམས་དཔའ་བློ་ལྡན་གྱི། །རིགས་ནི་མཚན་མ་དག་
ལས་ཤེས། །ཞེས་པས་དུ་བའི་རྟགས་ཀྱིས་དུ་ལྡན་ལར་མེ་ཡོད་པར་སྒྲུབ་པ་དང་།
ཆུ་སྐྱར་ལྡིང་བའི་རྟགས་ཀྱིས་དེ་ལྡན་གྱི་ཐང་ལ་ཆུ་ཡོད་པར་སྒྲུབ་པ་དང༌། སེམས་
སྲན་ཆུང་ལ་ཉན་ཐོས་ཀྱི་ཆོས་བཤད་པས་མིག་ནས་མཆི་མ་དང་ལུས་ཀྱི་བ་སྤུ་
ལྡང་བའི་རྟགས་ཀྱིས་ཉན་ཐོས་ཀྱི་རིགས་ཅན་དང༌
། ང་རྒྱལ་དང་གཅིག་པུར་
དགའ་ལ་རང་རྒྱལ་གྱི་ཆོས་བཤད་པས་མིག་ནས་མཆི་མ་དང་ལུས་ཀྱི་བ་སྤུ་ལྡང་
བའི་རྟགས་ཀྱིས་རང་རྒྱལ་རིགས་ཅན་དང་། རྒྱ་ཆེན་པོ་ལ་དགའ་ལ་བྱང་སེམས་
ཀྱི་ཆོས་བཤད་པས་སྙིང་རྗེ་ཆེ་བས་མིག་ནས་མཆི་མ་དང་ལུས་ཀྱི་བ་སྤུ་ལྡང་བའི་
རྟགས་ཀྱིས་ཐེག་ཆེན་གྱི་རིགས་ཅན་དུ་སྒྲུབ་པའི་འབྲས་རྟགས་རྣམས་བཤད་
པའི་ཕྱིར་རོ། །
གཉིས་པ་བསྟན་བཅོས་ལས་བཤད་པའི་འབྲས་རྟགས་ཡང་དག་
གི་དབྱེ་བ་ནི། ལུང་མ་བསྟན་བརྟགས་ཚུལ་གྱི་འབྲས་རྟགས་དང་། དད་ཅན་དུ་སྒྲུབ་
པའི་འབྲས་རྟགས་དང་། བྱང་སེམས་སུ་སྒྲུབ་པའི་འབྲས་རྟགས་དང་། ཆགས་ཅན་
དུ་སྒྲུབ་པའི་འབྲས་རྟགས་དང༌། དེ་བཞིན་གཤེགས་པར་སྒྲུབ་པའི་འབྲས་རྟགས་
དང་ལྔ་ཡོད་ལ། དང་པོ་ཡོད་དེ། རྣལ་འབྱོར་སྤྱོད་པའི་ས་ལས། རྟགས་ལས་
རྗེས་སུ་དཔག་པ་གང་ཞེ་ན། ད་ལྟར་རམ་སྔོན་མཐོང་བའི་མངོན་ཚན་དང་མཚན་
མ་འགའ་ཞིག་གིས་འབྲེལ་བ་ལས། ཡུལ་མངོན་པར་བརྟགས་པ་གང་ཡིན་
པ་སྟེ། དཔེར་ན། རུ་མཚོན་ལས་ཤིང་རྟ་རྗེས་སུ་དཔག་པ་དང༌། དུ་བ་ལས་
མེ་དང༌། ནོག་དང་རྭ་ལས་བ་ལང་དང་། ཞེས་སོགས་གསུངས་པའི་ཕྱིར། གཉིས་
པ་གྲུབ་སྟེ། འཕགས་པ་རྣམས་ལ་ལྟ་འདོད་ཆེ་བའི་རྟགས་ཀྱིས་དེ་ལྡན་གྱི་སྐྱེ་
52 *



རྟགས་རིགས་ལེགས་བཤད་དྲི་མ་མེད་པའི་འོད།
།
བོ་དད་ཅན་དང་། དམ་པའི་ཆོས་ཉན་འདོད་ཆེ་བ་དང་སེར་སྣ་དང་བྲལ་བ་རྣམས་
རེ་རེ་ནས་དེ་ལྡན་གྱི་གང་ཟག་དེ་དད་ཅན་དུ་སྒྲུབ་པའི་འབྲས་རྟགས་ཡང་དག་
ཡིན་པའི་ཕྱིར་ཏེ། ས་སྡེ་ལས། འཕགས་པ་རྣམས་ལ་ལྟ་འདོད་པ་དང༌། དམ་
པའི་ཆོས་ཉན་པ་དང་། སེར་སྣ་དང་བྲལ་བ་ལས་དད་པ་ཅན་དང༌། ཞེས་གསུངས་
པའི་ཕྱིར་རོ། །གསུམ་པ་གྲུབ་སྟེ། མི་བཟོད་པའི་སྙིང་རྗེ་ཆེན་པོ་དང་ལྡན་པ་དང་།
དེས་དྲངས་པའི་སྙན་པར་སྨྲ་བ་དང་། གཞན་དོན་ལ་སྤྲོ་བ་དང༌། དེའི་དབང་
གིས་སྤར་བ་མ་འཆུམ་པ་དང༌། ངེས་དོན་གྱི་མདོ་སྡེའི་ཟབ་དོན་གྱི་དགོངས་པ་
བློ་གྲོས་མི་ཟད་པ་ལྟར་འགྲེལ་བའི་རྟགས་ལྔས། དེ་ལྡན་གྱི་སྐྱེ་བོ་བྱང་སེམས་སུ་
སྒྲུབ་པའི་འབྲས་རྟགས་ལྔ་བཤད་པའི་ཕྱིར་ཏེ། མདོ་སྡེ་རྒྱན་ལས། བརྩེ་དང་
སྙན་པར་སྨྲ་བ་དང༌། །བསྟན་པ་ཉིད་དང་ལག་བསྐྱང་དང༌། །དགོངས་པ་ཟབ་
མོ་ངེས་འགྲེལ་བ། །འདི་དག་བློ་ལྡན་རྣམས་ཀྱིས་རྟགས། །ཞེས་དང༌། ས་སྡེ་
ལས། སྙིང་བརྩེ་བ་དང༌། སྙན་པར་སྨྲ་བ་དང༌། སྤར་བ་མ་འཆུབ་པ་དང༌། ཟབ་
མོའི་དོན་གྱི་དགོངས་པ་ངེས་པར་འགྲེལ་བ་ལས། བྱང་ཆུབ་སེམས་དཔའ་དང་།
ཞེས་ གསུངས་ པའི་ཕྱིར་རོ། ། བཞི་བ་གྲུབ་སྟེ། ས་སྡེ་ལས། རྒོད་པ་དང༌། འཕྱར་
བ་དང་། ཅོ་འདྲི་བ་དང༌། རྩེ་བ་དང་། ཅ་ཅོ་ཆེ་བ་ལས། འདོད་ཆགས་དང་བྲལ་
བ་མ་ཡིན་པ་དང༌། ཞེས་གསུངས་པའི་ཕྱིར། ཆེ་བ་ཞེས་པ་ལྔ་ཀའི་མཐར་སྦྱར་
བར་བྱའོ། །ལྔ་བ་གྲུབ་སྟེ། མཚན་དཔེ་གསལ་རྫོགས་ཀྱི་སྐྱེས་བུའི་རྟགས་དང༌། །
དེ་བཞིན་གཤེགས་པའི་ཡེ་ཤེས་དང༌། ཉེ་བར་ཞི་བ་དང༌། སྒྲུབ་པ་དང༌། མཐུ་
བསམ་གྱི་མི་ཁྱབ་པའི་སྐྱེས་བུའི་རྟགས་ཀྱིས་དེ་བཞིན་གཤེགས་པར་སྒྲུབ་པའི་
རྟགས་ལྔ་བཤད་པའི་ཕྱིར་ཏེ། ས་སྡེ་ལས། དེ་བཞིན་གཤེགས་པའི་མཚན་དང་། །
- 53 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
དཔེ་བྱད་བཟང་པོ་རྣམས་དང༌། དེ་བཞིན་གཤེགས་པའི་ཡེ་ཤེས་དང་། ཉེ་བར་ཞི་
བ་དང་། སྒྲུབ་པ་དང་། མཐུ་ལས། དེ་བཞིན་གཤེགས་པ་དགྲ་བཅོམ་པ་ཡང་ ་
དག་པར་རྫོགས་པའི་སངས་རྒྱས་ཐམས་ཅད་མཁྱེན་པ་དང༌། ཞེས་གསུངས་
པའི་ཕྱིར་རོ། །
དོན་དེ་དག་བསྟན་བཅོས་ཚད་མ་རྣམ་འགྲེལ་དུ་འབྲས་རྟགས་ལྔ་
སོགས་ཀྱིས་བཤད་དེ། རྒྱུ་དངོས་སྒྲུབ་གྱི་འབྲས་རྟགས་ཡང་དག་ནི། རྣམ་འགྲེལ་
ལས། རྒྱུ་ལ་རང་བཞིན་ཇི་སྙེད་ཅིག །མེད་ན་མི་འབྱུང་འབྲས་བུ་ནི། །གཏན་
ཚིགས། ཞེས་པས་བསྟན་ལ། མཚན་གཞི་ཡོད་དེ། དུ་བ་དེ་དུ་ལྡན་གྱི་ལ་ལ་
མེ་ཡོད་པར་སྒྲུབ་པའི་རྒྱུ་དངོས་སྒྲུབ་ཀྱི་འབྲས་རྟགས་ཡིན་ནོ། །རྒྱུ་སྔོན་སོང་
སྒྲུབ་ཀྱི་འབྲས་རྟགས་ནི། རྣམ་འགྲེལ་ལེའུ་གཉིས་པ་ལས། སྐྱེ་བ་ཡོངས་སུ་
ལེན་པ་ན། །འབྱུང་རྔུབ་དབང་པོའི་བློ་དག་དང༌། །ཞེས་པས་བསྟན་ལ། མཚན་
གཞི་ནི་ཡོད་དེ། ཟག་བཅས་ཀྱི་ཤེས་པ་དེ་ལྷས་བྱིན་གྱི་ཆགས་བཅས་ཀྱི་ཤེས་
པ་རང་རྒྱུ་སྔོན་སོང་དུ་སྒྲུབ་པའི་འབྲས་རྟགས་ཡིན་པའི་ཕྱིར། རྒྱུ་སྤྱིའམ་རང་
ལྡོག་སྒྲུབ་ཀྱི་འབྲས་རྟགས་ནི། རྣམ་འགྲེལ་ལེའུ་གཉིས་པ་ལས། རེས་འགའ་
བ་ཉིད་ཡིན་པས་ན། །སྡུག་བསྔལ་འདི་རྒྱུ་བཅས་ཉིད་གྲུབ། །ཅེས་པས་བསྟན་
ལ། མཚན་གཞི་ནི་ཡོད་དེ། རེ་འགའ་བའི་འདུས་བྱས་དེ། ཉེར་ལེན་གྱི་ཕུང་
པོ་རང་རྒྱུ་དང་བཅས་པར་སྒྲུབ་པའི་རྒྱུ་སྤྱི་སྒྲུབ་ཀྱི་འབྲས་རྟགས་ཡང་དག་ཡིན་
པའི་ ཕྱིར། རྒྱ་ ཁྱད་ པར་ སྒྲུབ་ ཀྱི་ འབྲས་ རྟགས་ནི། རྣམ་ འགྲེལ་ ལས། རྒྱ་
གཞན་དག་ནི་ཡོད་ན་ཡང་། །དབང་པོའི་བློ་དང་ལྡན་པའི་ཕྱིར། །ཞེས་པས་བསྟན་
ལ། རང་གི་དམིགས་རྐྱེན་མེད་པར་མི་སྐྱེ་བའི་དངོས་པོ་དེ། སྔོར་སྣང་དབང་ཤེས་
- 54 -



བ་དང་ རྟ གས་རིགས་ལེགས་བཤད་དྲི་མ་མེད་པའི་འོད། །བསམ་
རང་གི་དེ་མ་ཐག་རྐྱེན་ལས་གཞན་པའི་རྒྱུ་ཡོད་པར་སྒྲུབ་པའི་རྒྱུ་ཁྱད་པར་སྒྲུབ་
ཀྱི་འབྲས་རྟགས་ཡང་དག་ཡིན་པའི་ཕྱིར། རྒྱུ་ཆོས་རྗེས་དཔག་གི་འབྲས་རྟགས་
ཡང་དག་ནི། རྣམ་འགྲེལ་ལས། ཚོགས་པ་གཅིག་ལ་རག་ལས་པའི། །གཟུགས་ལ་
སོགས་པ་རོས་རྟོགས་པ། །རྒྱུ་ཆོས་རྗེས་སུ་དཔག་པ་སྟེ། །དུ་བས་བུད་ཤིང་འགྱུར་
བ་བཞིན། །ཞེས་པས་བསྟན་ལ། མཚན་གཞི་ཡོད་དེ། བུ་རོ་ད་ལྟ་བ་དེ། ཁ་
ནང་བུ་རམ་གོང་བུའི་སྟེང་དུ་བུ་རོ་སྔ་མ་ལ་བུར་གཟུགས་ཕྱི་མའི་ཐོགས་པ་མེད་
པའི་ལྷན་ཅིག་བྱེད་རྐྱེན་བྱེད་པའི་ནུས་པ་ཡོད་པར་སྒྲུབ་པར་བྱེད་པའི་རྒྱུ་ཆོས་
རྗེས་དཔག་གི་འབྲས་རྟགས་ཡང་དག་ཡིན་པའི་ཕྱིར། རྒྱུ་ཚོགས་གྲངས་ཚང་གི་
འབྲས་རྟགས་ཡང་དག་ནི། མདོ་ལས། རྒྱུ་དང་རྐྱེན་མ་ཚང་བ་མེད་པའི་ཕྱིར།
ལས་ཀྱི་འབྲས་བུ་མངོན་པ་ཡང་ཡོད་དོ། །ཞེས་དང༌། རྣམ་འགྲེལ་ལས། མ་
ཚང་མེད་རྒྱུ་དེ་ལ་ནི། །འབྲས་བུ་གང་གིས་ལྡོག་པར་བྱེད། །ཅེས་པས་བསྟན་
ལ། མཚན་གཞི་ཡོད་དེ། རང་གི་ཉེར་ལེན་དང་ལྷན་ཅིག་བྱེད་རྐྱེན་གྱི་རྒྱུ་ཚོགས་
པ་གྲངས་མ་ཚང་པར་མི་སྐྱེ་བའི་དངོས་པོ་དེ། མྱུ་གུ་རང་གི་རྒྱུ་རྐྱེན་དུ་མ་ཚོགས་
པ་ལས་སྐྱེ་དགོས་པར་སྒྲུབ་པར་བྱེད་པའི་རྒྱུ་ཚོགས་གྲངས་ཚང་གི་འབྲས་རྟགས་
ཡང་དག་ཡིན་པའི་ཕྱིར། དབྱེ་བ་དེ་ཡང་གཏན་ཚིགས་རིགས་པའི་དོན་བསྡུས་
ལས། དུ་ལྡན་གྱི་ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་པ་ལྟ་བུ་
རྒྱུ་དངོས་སྒྲུབ་པ་དང་། ནམ་མཁའི་དུ་བ་ཆོས་ཅན། མེ་སྔོན་དུ་སོང་སྟེ། དུ་བ་
ཡིན་པའི་ཕྱིར། ཞེས་པ་ལྟ་བུ་རྒྱུ་སྔོན་སོང་སྒྲུབ་པ་དང༌། ཁ་ནང་བུར་རྡོག་ཆོས་
ཅན། གཟུགས་ད་ལྟ་བ་ཡོད་དེ། རོ་ད་ལྟ་བ་ཡོད་པའི་ཕྱིར། ཞེས་པ་ལྟ་བུ་རྒྱུ་
ཆོས་དཔོག་པ་དང་། སྡུག་བསྔལ་ཆོས་ཅན། རྒྱུ་དང་བཅས་པ་ཡིན་ཏེ། རེས་འགའ་
༤ 55.



ཀུན་མཁྱེན་དགོངས་རྒྱན།
།
དེབ་ཕྲེང་བདུན་པ།
བ་ཡིན་པས་སོ། །ཞེས་པ་ལྟ་བུ་རྒྱུའི་རང་ལྡོག་སྒྲུབ་པ་དང་། མིག་ཤེས་ཆོས་ཅན།
དབང་ཡིད་ལས་གཞན་པའི་རྒྱུ་གཅིག་ཡོད་དེ། རྒྱུ་གཞན་དབང་ཡིད་ཡོད་ཀྱང་
དབང་ཡིད་ལས་གཞན་པའི་རྒྱུ་གཅིག་མེད་ན་མི་སྐྱེ་བའི་དངོས་པོ་ཡིན་པའི་ཕྱིར།
ཞེས་པ་ལྟ་བུ་རྒྱུ་ཁ་ཡར་བ་སྒྲུབ་པའི་འབྲས་རྟགས་དང་ལྔའོ། །ཞེས་གསུངས་
པའི་ཕྱིར། དེ་ལས་བཤད་པའི་རྒྱུ་ཆོས་འབྲས་རྟགས་ལ་ཞིབ་ཆ་ཅུང་ཟད་དགོས་
དེ། ཤཱཀྱ་བློས། རོ་ལས་དངོས་སུ་གཟུགས་རྗེས་སུ་དཔོག་པ་ནི་མིན་ནོ། །འོན་
ཀྱང་རོའི་རྒྱུ་ཁོ་ནའི་གཟུགས་ཀྱི་ལྷན་ཅིག་བྱེད་པའི་རྒྱུའི་ནུས་པ་ཐོགས་པ་མེད་
པ་ཉིད་རྗེས་སུ་དཔག་པར་བྱེད་ཅེས་དང༌། དངོས་སུ་རྟགས་ཉིད་ཡིན་པས་ནི་
མིན་ཏེ། འབྲེལ་བ་མེད་པའི་ ཕྱིར་རོ། །ཞེས་གསུངས་པའི་ཕྱིར་རོ། །དུ་ལྡན་
གྱི་ལ་ལ་ཆོས་ཅན། མེ་ཡོད་དེ། དུ་བ་ཡོད་པའི་ཕྱིར་ཞེས་པའི་རྟགས་ཆོས་དོན་
གསུམ་ངོས་འཛིན་ཚུལ་ཡོད་དེ། དུ་ལྡན་གྱི་ལ་དེ་རྩོད་གཞི། མེ་དེ་བསྒྲུབ་བྱའི་
ཆོས་དང༌། དུ་བ་དེ་རྟགས་ཡིན་ལ། མེ་ཡོད་པ་འབྲས་རྟགས་ཡང་དག་གི་
སྦྱོར་བའི་བསྒྲུབ་བྱའི་ཆོས་དང་དུ་བ་ཡོད་པ་དེའི་རྟགས་མ་ཡིན་པར་ཤེས་པར་
བྱའོ། །
གསུམ་པ་རྒྱུ་འབྲས་ངེས་བྱེད་ཀྱི་ཚད་མ་བཤད་པ་ནི། ཐོག་མར་མེ་དུ་
གཉིས་ཀ་མ་དམིགས་པའི་དག་འཛིན་མངོན་སུམ་གཅིག དེའི་རྗེས་སུ་མེ་རྫས་ཁོ་
ན་ གསར་དུ་དམིགས་ པའི་མངོན་སུམ་གཅིག དེའི་ རྗེས་ སུ་དུ་བ་ཡུལ་གཞན་
ནས་འོང་པ་ལྟ་བུ་མ་ཡིན་པར་གཞི་དེར་གསར་དུ་དམིགས་པའི་མངོན་སུམ་གཅིག
དེའི་རྗེས་སུ་མེ་དུ་གཉིས་ཀ་དམིགས་པའི་མངོན་སུམ་གཅིག དེའི་རྗེས་སུ་མེ་
མ་དམིགས་པའི་མངོན་སུམ་གཅིག དེའི་རྗེས་སུ་དུ་བ་ཡུལ་གཞན་དུ་སོང་བ་
- 56 -



རྟགས་རིགས་ལེགས་བཤད་དྲི་མ་མེད་པའི་འོད།
ང་
ལྟ་བུ་མ་ཡིན་པར་གཞི་དེ་ཉིད་དུ་གསར་དུ་མ་དམིགས་པའི་མངོན་སུམ་གཅིག་
སྟེ་མངོན་སུམ་ཕྲུགས་གསུམ་ལ་བརྟེན་ནས་དུ་བ་རྒྱུ་མེད་དུ་འཛིན་པ་དང་མི་མཐུན་
པའི་རྒྱུ་ལས་སྐྱེས་པར་འཛིན་པའི་ལོག་རྟོག་ཁེགས་པ་ཡིན་ཏེ། སྔར་གྱི་དུ་བ་
མ་དམིགས་པའི་མངོན་སུམ་གཅིག་དང༌། དེ་རྗེས་སུ་དུ་བ་དམིགས་པའི་མངོན་
སུམ་གཉིས་ཀྱི་བྱེད་པ་ལ་བརྟེན་ནས་དུ་བ་རྒྱུ་མེད་ལས་སྐྱེ་བ་ཁེགས་པའི་ཕྱིར་
ཏེ། དེ་གཉིས་ཀས་བྱེད་པ་ལ་བརྟེན་ནས། དུ་བ་རེ་དགའ་བའི་དངོས་པོ་ཡིན་
པར་གྲུབ་པའི་ཕྱིར། ཚད་མ་ཟུང་ཕྱི་མ་གཉིས་ཀྱི་བྱེད་ པ་ལ་བརྟེན་ནས་དུ་
བ་མི་མཐུན་པའི་རྒྱུ་ལས་སྐྱེ་བ་ཁེགས་པ་ཡིན་ཏེ། ཚད་མ་ཟུང་དེ་གཉིས་ཀྱི་
བྱེད་པ་ལ་བརྟེན་ནས་དུ་བ་དེ་མེས་ཕན་བཏགས་སྟོབས་ཀྱིས་མེ་ཡོད་མེད་ཀྱི་རྗེས་སུ་
འགྲོ་ལྡོག་བྱེད་པར་གྲུབ་པའི་ཕྱིར། དེ་ཡང་མེ་དུའི་རྒྱུ་འབྲས་ཀྱི་འབྲེལ་བ་དབང་
པོའི་མངོན་སུམ་ཚད་མས་སྟོབས་ཀྱིས་གྲུབ་པ་ཡིན་གྱི། དེའི་སྐབས་སུ་དབང་
མངོན་ཚད་མས་དངོས་སུ་རྟོགས་པ་ནི་མ་ཡིན་ཏེ། རྒྱུ་འབྲས་ཀྱི་འབྲེལ་བ་ནི་
དངོས་མེད་ཀྱི་ཆོས་ཡིན་པའི་ཕྱིར། ཁ་ཅིག་མེ་དུ་རྒྱུ་འབྲས་ངེས་བྱེད་ཀྱི་ཚད་མ་
ཕྲུགས་དྲུག་ཟེར་བ་ནི་མི་འཐད་དེ། ཕྲུགས་ནི་ཟུང་ངམ་གཉིས་ཡིན་ལ། དེ་ལྟར་
ན་ཡ་བཅུ་གཉིས་སུ་འགྱུར་རོ། །
རྣམ་འགྲེལ་དུ་རྒྱུ་འབྲས་ཀྱི་འབྲེལ་བ་དང༌། དེ་ངེས་བྱེད་ཀྱི་ཚད་
མ་གཏན་ལ་ཕབ་པའི་དགོས་པ་ཡོད་དེ། སྤྱིར་རྒྱུ་འབྲས་ལ་མཁས་པ་དང༌། ཁྱད་
པར་ཀུན་ཉོན་གྱི་རྒྱུ་འབྲས་དང་། དེ་ཟློག་བྱེད་རྣམ་བྱང་རྒྱུ་འབྲས་ལ་མཁས་པ་
དང༌། རྒྱང་འཕེན་གྱིས་རྒྱུ་མེད་ལས་འབྱུང་བར་འདོད་པའི་ལོག་རྟོག་དང༌། གྲངས་
ཅན་པ་སོགས་ཀྱིས་རྒྱུ་ཡོད་པར་འདོད་ཀྱང་རྒྱུ་རྟག་པ་དང༌། རྒྱུ་ཁ་ཡར་བས་
-57 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
འབྲས་བུ་སྐྱེ་བར་འདོད་པ་དང་། བརྡ་སྤྲོད་པའམ་ལུང་སྟོན་པ་ཁ་ཅིག་མེ་མེད་
པར་རྒྱ་བྱིན་གྱི་སྤྱི་བོར་ཡང་དུ་བ་ཡོད་པར་འདོད་པའི་མི་མཐུན་པ་རྒྱུར་འཛིན་
པའི་ལོག་རྟོག་དུ་མ་བཟློག་པའི་ཆེད་ཡིན་པའི་ཕྱིར། ཚད་ཆེན་དཀའ་འགྲེལ་ལས།
འདི་ལྟར་རྟེན་ཅིང་འབྲེལ་བར་འབྱུང་བ་ཕྱིན་ཅི་མ་ལོག་པར་སྟོན་པའི་ཕྱིར།།
དེའི་དོན་ཕྱིན་ཅི་མ་ལོག་པར་བཟུང་བ་ལས་བདེ་འགྲོའི་རྒྱུ་ལས་དང་འབྲས་བུ་
ཕྱིན་ཅི་མ་ལོག་པ་ལ་ཡིད་ཆེས་སྐྱེ་ཞིང༌། ངེས་པར་ལེགས་པའི་རྒྱུ་ཆོས་དང་གང་
ཟག་ལ་བདག་མེད་པར་རྟོགས་པ་ཡང་ཐོས་པ་དང་བསམ་པ་དང་སྒོམ་པའི་རིམ་
གྱི་སྐྱེའོ། །ཞེས་པ་ནས། གཞན་དག་གིས་མི་མཐུན་པའི་རྒྱུ་དང༌། ཚད་མ་འགལ་
བའི་དངོས་པོ་ལ་བརྟེན་པར་འདོད་དེ། དེ་བས་ན་དེ་བསལ་བའི་སྒོ་ནས་བཅོམ་
ལྡན་འདས་ཀྱིས་ཇི་ལྟ་བ་བཞིན་དུ་གསུངས་པ་ཡིན་ནོ། །ཞེས་བསྟན་པའི་དོན་
དང༌། ཞེས་གསུངས་པའི་ཕྱིར་རོ། །
བ་ ག ཉིས་པ་རང་བཞིན་གྱི་རྟགས་ཡང་དག་བཤད་པ་ལ། རྣམ་འགྲེལ་
ལས། རང་བཞིན་ཡོད་ཙམ་དང༌། འབྲེལ་བ་ཅན་གྱི་ངོ་བོ་ཡང་། །ཞེས་པའི་གཞུང་
འདི་བྱུང༌། དེའི་མཐའ་དཔྱད་ལ། དགག་བཞག་གཉིས་ལས། དང་པོ་ནི། ཁ་
ཅིག་ན་རེ། དེ་སྒྲུབ་ཀྱི་རང་བཞིན་གྱི་རྟགས་ཡང་དག་གི་མཚན་ཉིད། དེ་སྒྲུབ་
ཀྱི་སྒྲུབ་རྟགས་ཡང་དག་གང་ཞིག དེ་སྒྲུབ་ཀྱི་བསྒྲུབ་བྱའི་ཆོས་ལ་བདག་གཅིག་
ཏུ་འབྲེལ་བ་ཞེས་ཟེར་ན། དུ་བ་ཆོས་ཅན། དུ་ལྡན་གྱི་ལ་ལ་མེ་ཡོད་པར་སྒྲུབ་
པར་བྱེད་པའི་རང་བཞིན་གྱི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་སྒྲུབ་
རྟགས་ཡང་དག་གང་ཞིག དེ་སྒྲུབ་ཀྱི་བསྒྲུབ་བྱའི་ཆོས་ལ་བདག་གཅིག་ཏུ་འབྲེལ་
བ་ཡིན་པའི་ཕྱིར། ཁྱབ་པ་ཁས། རྟགས་དང་པོ་སླ། རྟགས་གཉིས་པ་གྲུབ་སྟེ།



1:|:
རྟགས་རིགས་ལེགས་བཤད་དྲི་མ་མེད་པའི་འོད། །
དེ་སྒྲུབ་ཀྱི་བསྒྲུབ་བྱའི་ཆོས་ལ་འབྲེལ་བ་གྲུབ་པ་གང་ཞིག དེ་དང་དེ་བྱུང་འབྲེལ་
གྱི་འབྲེལ་བ་མ་གྲུབ་པའི་ཕྱིར། རྟགས་ཕྱི་མ་དེར་ཐལ། དེ་སྒྲུབ་ཀྱི་བསྒྲུབ་བྱའི་
ཆོས་རྟོག་བཏགས་འབའ་ཞིག་པ་ཡིན་པའི་ཕྱིར། ཁ་ཅིག་ན་རེ། དེ་སྒྲུབ་ཀྱི་རྟགས་
ཡང་དག་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་འགྲོ་རྒྱུའི་ཆོས་དང་
རང་ བཞིན་ གཅིག་ ཡིན་ན། དེ་ སྒྲུབ་ ཀྱི་ རང་ བཞིན་ གྱི་རྟགས་ ཡང་ དག་ ཡིན་ པས་
ཁྱབ་ཟེར་ན། མེ་ཚད་མས་མ་དམིགས་པ་ཆོས་ཅན། མཚན་མོའི་རྒྱ་མཚོར་མེ་
མེད་པར་སྒྲུབ་པའི་རང་བཞིན་གྱི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་
རྟགས་ཡང་དག་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་འགྲོ་རྒྱུའི་
ཆོས་དང་རང་བཞིན་གཅིག་ཡིན་པའི་ཕྱིར། རྟགས་དང་པོ་སླ། རྟགས་གཉིས་
པ་མ་གྲུབ་ན། ། མེ་ཚད་མས་མ་དམིགས་པ་ཆོས་ཅན། མཚན་མོའི་རྒྱ་མཚོར་
མེ་མེད་པར་སྒྲུབ་པའི་དངོས་ཀྱི་བསྒྲུབ་བྱའི་ཆོས་སུ་འགྲོ་རྒྱུའི་ཆོས་དང་རང་བཞིན་
གཅིག་ཡིན་པར་ཐལ། མེ་མེད་པ་དང་རང་བཞིན་གཅིག་ཡིན་པའི་ཕྱིར། མ་
གྲུབ་ན། དེ་ཆོས་ཅན། དེར་ཐལ། ཁྱོད་མེ་མེད་པའི་མཚན་ཉིད་ཡིན་པའི་ཕྱིར།
མ་གྲུབ་ན། མེ་ཆོས་ཅན། ཁྱོད་ཚད་མས་མ་དམིགས་པ་ཁྱོད་མེད་པའི་མཚན་
ཉིད་ཡིན་པར་ཐལ། ཁྱོད་མེད་པ་ཡོད་པའི་ཕྱིར། རྩ་བར་འདོད་ན། མེ་ཚད་མས་
མ་དམིགས་པ་ཆོས་ཅན། མཚན་མོའི་རྒྱ་མཚོར་མེ་མེད་པར་སྒྲུབ་པའི་རང་བཞིན་
གྱི་རྟགས་ཡང་དག་མ་ཡིན་པར་ཐལ། མཚན་མོའི་རྒྱ་མཚོར་མེ་མེད་པར་སྒྲུབ་
པའི་རང་བཞིན་མ་དམིགས་པའི་རྟགས་ཡང་དག་ཡིན་པའི་ཕྱིར། མ་གྲུབ་ན།
མེ་ཚད་མས་མ་དམིགས་པ་ཆོས་ཅན། མཚན་མོའི་རྒྱ་མཚོར་མེ་མེད་པར་སྒྲུབ་
པའི་རང་བཞིན་མ་དམིགས་པའི་རྟགས་ཡང་དག་ཡིན་པར་ཐལ། དེ་སྒྲུབ་ཀྱི་



ཀུན་མཁྱེན་དགོངས་རྒྱན། ད་བར་བོ
ད་ ཀྱི ་ དེབ་ཕྲེང་བདུན་པ།
རང་བཞིན་མ་དམིགས་པའི་རྟགས་ཡང་དག་ཏུ་གྱུར་པའི་ཐ་སྙད་འབའ་ཞིག་སྒྲུབ་
ཀྱི་རྟགས་ཡང་དག་ཡིན་པའི་ཕྱིར། ཡང་ཁ་ཅིག་ཡོད་པ་དེ། སྒྲ་མི་རྟག་པར་
སྒྲུབ་པར་བྱེད་པའི་ཁྱད་པར་དག་པ་པའི་རང་བཞིན་གྱི་རྟགས་ཡང་དག་ཡིན་པར་
ཐལ། རྣམ་འགྲེལ་ལས། འཇིག་ལ་འབྲས་དང་ཡོད་ཉིད་བཞིན། །ཞེས་གསུངས་
པའི་ཕྱིར་ན་མ་ཁྱབ་སྟེ། དེའི་སྐབས་ཀྱི་ཡོད་པའི་སྐད་དོད་ལ་བྷ་བ་ཞེས་པ་ཡོད་
པ། དངོས་པོ། རྫས་སོགས་དོན་བཅུ་ལ་འཇུག་ཀྱང་འདིར་དངོས་པོ་ཞེས་པའི་
དོན་ལ་གོ་དགོས་པའི་ཕྱིར། རྩ་བར་འདོད་མི་ནུས་ཏེ། ཡོད་པ་དེ་སྒྲ་མི་རྟག་པར་
སྒྲུབ་པར་བྱེད་པའི་རང་བཞིན་གྱི་རྟགས་ཡང་དག་མ་ཡིན་པའི་ཕྱིར། དེར་ཐལ། །
ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྟགས་ཆོས་ཀྱི་འབྲེལ་བ་མ་གྲུབ་པའི་ཕྱིར། ཁྱབ་སྟེ།
རང་འགྲེལ་ལས། འབྲེལ་བ་མེད་ པར་ རྗེས་སུ་འགྲོ་ བར་ ངེས་ པ་དང༌། ལྡོག་
པ་དག་ངེས་པ་མེད་དོ། །ཞེས་དང༌། རྣམ་ངེས་རང་འགྲེལ་ལས། རང་བཞིན་གྱི་
རྟགས་ཡང་དག་གཞན་དག་གི་བདག་ཉིད་ཇི་ལྟ་བུའི་ཚད་མ་དག་གིས་རང་
བཞིན་དེ་ཙམ་དང་འབྲེལ་བ་ཁོ་ན་བསྒྲུབ་པར་བྱ་བ་སྒྲུབ་པར་བྱེད་པ་དག་གོ །
ཞེས་གསུངས་པའི་ཕྱིར། གཞན་སྡེ་སྔ་ཕྱི་མཐའ་དག་དང་། ཕྱོགས་གླང་མ་བྱུང་
གོང་གི་ཉན་ཐོས་སྡེ་བ་མང་པོ་ཞིག་དང་བྱུང་ཕྱིན་ཆད་ཀྱི་རང་སྡེ་སློབ་དཔོན་དབང་
ཕྱུག་སྡེ་སོགས་ན་རེ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ངེས་
པའི་ཚད་མ་དེས་བྱས་པའི་གསལ་བའི་དབྱེ་བ་མཐའ་དག་ལ་རྟག་འཛིན་ཀྱི་སྒོ་
འདོགས་མ་ཆོད་པར་འདོད་ལ། དེ་འགོག་པ་ལ་དཔལ་ཆོས་ཀྱི་གྲགས་པའི་
རྣམ་འགྲེལ་ལས། འཁྲུལ་བ་ཅན་གྱི་གཉེན་པོར་ནི། །ངེས་པ་བརྗོད་པར་མཛད་པ་
ཡིན། །ཞེས་པའི་གཞུང་འདི་བྱུང་། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་
- 60 -



རྟགས་རིགས་ལེགས་བཤད་དྲི་མ་མེད་པའི་འོད། །
རྗེས་ཁྱབ་མཇལ་བའི་ཚད་མ་ཆོས་ཅན། ཁྱོད་ཀྱིས་བྱས་པའི་གསལ་བའི་དབྱེ་
བ་མཐའ་དག་ལ་རྟག་འཛིན་གྱི་སྒྲོ་འདོགས་ཆོད་པར་ཐལ། འདོད་པའི་ཕྱིར།འདོད་
ན། སྒྲ་ལ་རྟག་འཛིན་གྱི་སྒྲོ་འདོགས་ཆོད་པར་ཐལ། སྒྲ་དེ་བྱས་པའི་གསལ་བའི་
དབྱེ་བ་ཡིན་པ་གང་ཞིག ཁྱོད་ཀྱིས་བྱས་པའི་གསལ་བའི་དབྱེ་བ་མཐའ་དག་
ལ་རྟག་འཛིན་གྱི་སྒྲོ་འདོགས་ཆོད་པའི་ཕྱིར་ན་མ་ཁྱབ། དེ་འདྲའི་ཚད་མ་དེས།
གཞི་བྱས་པའི་སྟེང་དུ་བྱས་པའི་གསལ་བའི་དབྱེ་བ་མཐའ་དག་ལ་སྤྱི་འགྲོའི་
ཚུལ་གྱིས་སྒྲོ་འདོགས་ཆོད་ཀྱང། སྒྲ་ཁྱད་གཞིར་བཟུང་ནས་སྒྲ་ལ་རྟག་འཛིན་
གྱི་སྒྲོ་འདོགས་མ་ཆོད་པའི་ཕྱིར་རོ། །དེ་ལྟར་སྤྱིས་སྟོང་བ་ངེས་ཀྱང་བྱེ་བྲག་གིས་
སྟོང་བ་མ་ངེས་པ་ཡོད་དེ། ཤན་ཏི་བའི་ནང་གི་ཁྱབ་པ་ལས། ཁྱབ་པ་རྟོགས་
པ་ཉིད་ཀྱིས་ཀྱང་བསྒྲུབ་པར་བྱ་བ་གྲུབ་པ་ཉིད་ཡིན་ཏེ། སྤྱི་ལ་དམིགས་པ་
ཉིད་ཀྱིས་ཆོས་ཅན་གྱི་ཁྱད་པར་གྱི་ཆོས་དག་ཡོངས་སུ་མི་གཅོད་དོ། །ཞེས་དང་།
རྩ་ཤེས་ལས། བདག་ཉིད་ཡོད་པ་མ་ཡིན་ན། །བདག་གི་ཡོད་ པ་ག་ལ་འགྱུར། །
ཞེས་དང༌། དེའི་ཐད་ཀྱི་སངས་རྒྱས་བསྐྱངས་ཀྱི་འགྲེལ་བ་ལས། དཔེར་ན་མོ་
གཤམ་གྱི་བུ་མེད་པར་དམིགས་པ་ཉིད་ལས། དེའི་མིག་སོགས་དམིགས་པར་
མི་འགྱུར་རོ། །ཞེས་གསུངས་པའི་ཕྱིར་རོ། །གོང་གི་དེ་འདྲའི་རྗེས་ཁྱབ་མཇལ་
བའི་ཚད་མས་སྒྲ་རྟག་འཛིན་གྱི་སྒྲོ་འདོགས་ཆོད་པ་མི་འཐད་པར་ཐལ། དེས་
སྒྲོ་འདོགས་བཅད་ཟིན་ན་དེའི་རྗེས་སུ་སྒྲ་དང་རྟགས་དག་ཞན་སེལ་གྱི་ཚད་མ་
དག་ འཇུག་པར་མི་འགྱུར་བའི་ཕྱིར། དེར་ཐལ། རང་འགྲེལ་ལས། སྒྲ་དང་
རྟགས་དག་འཇུག་ པ་ནི། ཞེས་པ་ནས། སྒྲོ་འདོགས་པའི་ལོག་པར་རྟོག་ པ་དང་
ཐེ་ཚོམ་མེད་ན་སྒྲ་དང་རྟགས་དག་འཇུག་པར་མི་འགྱུར་ཞིང༌། གུས་པས་འཚོལ་
- 61 -



ཀུན་མཁྱེན་དགོངས་རྒྱན། དད་པ་ ་་་་་་་་་་་ དེ བ་ཕྲེང་བདུན་པ།
བ་དང༌། དོན་དུ་གཉེར་བར་མི་བྱེད་དོ། །ཞེས་དང་། ཤཱཀྱ་བློའི་འགྲེལ་བ་ལས།
སྒྲོ་འདོགས་པའི་ལོག་པར་རྟོག་པ་དང་ཐེ་ཚོམ་རྣམས་བསལ་ན་སྒྲ་དང་རྟགས་
དག་འཇུག་པར་མི་འགྱུར་རོ། །ཞེས་གསུངས་པའི་ཕྱིར་རོ། །ཡང་ཁ་ཅིག་ན་རེ།
བྱས་རྟགས་ཀྱིས་སྒྲ་མི་རྟག་པར་རྟོགས་པའི་རྗེས་དཔག་གིས་གསར་དུ་གཅོད་
རྒྱུའི་སྒྲོ་འདོགས་མེད་པར་ཐལ། ཐེ་ཚོམ་དང་སྒྲོ་འདོགས་ཀྱི་གཞི་མཐུན་མེད་
པའི་ ཕྱིར། དེར་ཐལ། རང་འགྲེལ་ལས། ཚད་མས་བསལ་བར་བྱ་བ་དང་། ལོག་
པར་རྟོག་པ་དང༌། ཐེ་ཚོམ་རྣམས་བསལ་ཏེ། ཞེས་སོགས་ཐེ་ཚོམ་དང་སྒྲོ་འདོགས་
སོ་སོར་བཤད་པའི་ ཕྱིར་ན་མ་ཁྱབ་སྟེ། ཐེ་ཚོམ་དང་མཐའ་གཅིག་ཏུ་འཛིན་
པའི་སྒྲོ་འདོགས་ཀྱི་གཞི་མཐུན་མེད་པ་དེའི་དོན་ཡིན་པའི་ཕྱིར། ཐེ་ཚོམ་དང་
སྒྲོ་འདོགས་ཀྱི་གཞི་མཐུན་ཡོད་དེ། དོན་མི་འགྱུར་གྱི་ཐེ་ཚོམ་དེ་དེ་ཡིན་པའི་ཕྱིར།
དེར་ཐལ། ཐེ་ཚོམ་དང་སྒྲོ་འདོགས་བྱ་བ་གཅིག་པས་རྟོག་པ་བྱེ་བྲག་པ་ཡོད་
པའི་ ཕྱིར། དེར་ཐལ། རྣམ་འགྲེལ་ལས། ཉ་ཕྱིས་ ལ་ དངུལ་རྣམ་ པ་ ལྟར། །
གལ་ཏེ་འཁྲུལ་བའི་རྒྱུ་མཚན་གྱིས། །ཡོན་ཏན་གཞན་སྦྱོར་མི་བྱེད་ན། །ཞེས་
དང༌། འཐད་ལྡན་ལས། ཐེ་ཚོམ་དང་ལོག་པར་རྟོག་པ་མི་འགལ་ཏེ། དེ་གཉིས་བྱ་
བ་གཅིག་པའི་ཕྱིར་རོ། །ཞེས་གསུངས་སོ། །
གཉིས་པ་རང་ལུགས་བཤད་པ་ལ། མཚན་ཉིད་དང༌། དབྱེ་བ། ཚུལ་
ངེས་བྱེད་ཀྱི་ཚད་མ་བཤད་པ་དང་གསུམ། དང་པོ་ནི། རང་བཞིན་གྱི་ཚུལ་གསུམ་
ཡིན་པ། རང་བཞིན་གྱི་རྟགས་ཡང་དག་གི་མཚན་ཉིད། ཡང་ན་དེ་སྒྲུབ་ཀྱི་སྒྲུབ་
རྟགས་ཡང་དག་གང་ཞིག དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་རྒྱུ་
ཡིན་ན་ཁྱོད་དང་བདག་གཅིག་འབྲེལ་གྱི་འབྲེལ་བ་གྲུབ་པས་ཁྱབ་པའི་གཏན་
* 62.



རྟགས་རིགས་ལེགས་བཤད་དྲི་མ་མེད་པའི་འོད། །
ཚིགས་དེ། དེ་སྒྲུབ་ཀྱི་རང་བཞིན་གྱི་རྟགས་ཡང་ དག་ གི་མཚན་ཉིད། བྱས་ པའི་
རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་རང་བཞིན་གྱི་ཚུལ་གསུམ་ཡིན་
པ། བྱས་རྟགས་ཀྱིས་སྒྲ་མི་རྟག་པར་སྒྲུབ་པའི་རང་བཞིན་གྱི་རྟགས་ཡང་དག་
གི་མཚན་ཉིད། མཚན་གཞི་ནི་བྱས་པ་དེའོ། །
གཉིས་པ་དབྱེ་བ་ནི། གཏན་ཚིགས་རིགས་པའི་དོན་བསྡུས་ལས།
གཉིས་པ་ལ་དབྱེ་ན། མཐུན་ཕྱོགས་ལ་ཁྱབ་བྱེད་དུ་འཇུག་པ་དང༌། ཆ་གཉིས་སུ་
འཇུག་པའི་རང་བཞིན་གྱི་རྟགས་གཉིས་སམ། རང་བཞིན་དག་པ་བ་དང་། ཁྱད་
པར་ལྟོས་པ་བའི་རང་བཞིན་གྱི་རྟགས་གཉིས་ཏེ། ཕྱི་མ་གཉིས་ཀྱི་མཚན་ཉིད་
རིམ་པ་ལྟར། རང་བཞིན་གྱི་རྟགས་གང་ཞིག ཁྱོད་ཅེས་པའི་སྒྲས་རང་གི་ལྟོས་
པ་བྱེད་ཆོས་མ་འཕངས་བ་དང་འཕངས་པའོ། །དང་པོ་ནི་སྒྲ་མི་རྟག་སྟེ། དངོས་པོ་
ཡིན་པའི་ཕྱིར། ཞེས་པ་ལྟ་བུའོ། །ཞེས་གསུངས་སོ། །གཉིས་པ་ཁྱད་པར་ལྟོས་
པ་བའི་རང་བཞིན་གྱི་རྟགས་ལ་དབྱེ་ན། བྱེད་ཆོས་ཐ་མི་དད་ལ་ལྟོས་པ་དང༌། ཐ་
དད་ལ་ལྟོས་པ་གཉིས། དང་པོ་ནི། དཔེར་ན་སྒྲ་མི་རྟག་པར་སྒྲུབ་པ་ལ་སྐྱེ་
ལྡན་རྟགས་སུ་བཀོད་པ་ལྟ་བུའོ། །གཉིས་པ་ལ་བྱེད་ཆོས་དངོས་སུ་འཕངས་
བདབ གསལའཕངསཔ་གཉིས། དངཔོ་ནི། སྒྲ་མི་རྟག་པར་སྒྲུབ་པ་ལརྒྱུ་རྐྱེན་ལས་
སྐྱེས་པ་རྟགས་སུ་བཀོད་པ་ལྟ་བུའོ། །གཉིས་པ་ནི། སྒྲ་མི་རྟག་པར་སྒྲུབ་པ་ལ་
བྱས་པ་རྟགས་སུ་བཀོད་པའོ། །མཚན་ཉིད་དང་དབྱེ་བ་དེ་ལྟར་འཐད་དེ། རྣམ་
འགྲེལ་ལེའུ་དང་པོ་ལས། རང་བཞིན་ཁྱད་པར་བྱེ་བྲག་ལ། །ལྟོས་པའམ་འོན་
ཏེ་འབའ་ཞིག་པ། །བསྒྲུབ་བྱ་སྒྲུབ་པའི་ཕྱིར་བརྗོད་དེ། །འཇིག་ལ་འབྲས་དང་
དངོས་ཉིད་བཞིན། །ཞེས་གསུངས་པའི་ཕྱིར་རོ། །



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
གསུམ་པ་ཚུལ་ངེས་བྱེད་ཀྱི་ཚད་མ་བཤད་པ་ལ། ཐོག་མར་རྩ་སྦྱོར་འགོད་
པ་ལ། སྒྲ་ཆོས་ཅན། མི་རྟག་པ་ཡིན་ཏེ། བྱས་པ་ཡིན་པའི་ཕྱིར་ཞེས་པའོ། །
དེའི་ ཚུལ་སྒྲུབ་པ་ལ། ཕྱོགས་ཆོས་ སྒྲུབ་ པ་དང༌། ཁྱབ་པ་སྒྲུབ་པའོ། །དང་པོ་ནི་
འདིའི་ཕྱོགས་ཆོས་རྒོལ་བ་ཕལ་ཆེར་གྱིས་མངོན་སུམ་གྱིས་གྲུབ་ལ། མངོན་སུམ་གྱིས་
མ་གྲུབ་པའི་རྒོལ་བ་ལ། སྒྲ་ཆོས་ཅན། བྱས་པ་ཡིན་ཏེ། རྒྱུ་རྐྱེན་ལས་སྐྱེས་པའི་ཕྱིར་
ཞེས་པའི་ཐ་སྙད་འབའ་ཞིག་སྒྲུབ་ཀྱི་རྟགས་ལ་བརྟེན་ནས་གྲུབ་ལ། འདིས་ཚུལ་
གསུམ་ནི་མངོན་སུམ་ཀྱིས་གྲུབ་པའོ། །
གཉིས་པ་ལ་རྗེས་སུ་འགྲོ་ལྡོག་གི་ཁྱབ་པ་གྲུབ་པ་ལ་ཚད་མ་དུ་དགོས་
དང༌། ཁྱབ་པ་ངེས་པའི་སྔ་རོལ་དུ་འབྲེལ་བ་ངེས་དགོས་པ་དང་། འབྲེལ་བ་
ངེས་བྱེད་ཀྱི་ཚད་མ་བཤད་པ་དང་གསུམ། །དང་པོ་རྗེས་སུ་འགྲོ་ལྡོག་གི་ཁྱབ་
པ་གྲུབ་པ་ལ་ཚད་མ་གསུམ་དགོས་ཏེ། རྟགས་ཀྱི་མཚན་གཞི་ངེས་པའི་ཚད་མ་
དང༌། སྒྲུབ་ཆོས་དང་དགག་ཆོས་དངོས་འགལ་དུ་ངེས་པའི་ཚད་མ་དང་། རྟགས་
དང་དགག་བྱའི་ཆོས་ཀྱི་གཞི་མཐུན་འགོག་པའི་ཚད་མ་དང་གསུམ་དགོས་པའི་
ཕྱིར། གལ་ཏེ་ཚད་མ་ཕྱི་མ་གཉིས་དགོས་ཀྱི་ཚད་མ་དང་པོ་མི་དགོས་ཟེར་ན།
རི་བོང་རྭའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་གྲུབ་པར་ཐལ། རྟག་
མི་རྟག་དངོས་འགལ་དུ་ཚད་མས་ངེས། རི་བོང་རྭ་ལ་རྟོག་པ་ཁེགས་པའི་ཕྱིར།
ཁྱབ་པ་ཁས། ཡང་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་གྲུབ་པ་ལ་ཚད་མ་
སྔ་ཕྱི་གཉིས་དགོས་ཀྱང་དགག་ཆོས་སྒྲུབ་ཆོས་དངོས་འགལ་ངེས་པའི་ཚད་མ་
མི་དགོས་ཟེར་ན། དུང་མདོག་གི་རྟགས་ཀྱིས་ཤར་ཕྱོགས་ཀྱི་དུང་མདོག་སྔོན་
པོར་སྒྲུབ་པའི་རྗེས་ཁྱབ་གྲུབ་པར་ཐལ། དུང་མདོག་ཚད་མས་ངེས། དེ་སེར་
64 -



རྟགས་རིགས་ལེགས་བཤད་དྲི་མ་མེད་པའི་འོད།
།
པོ་ལ་ཁེགས་པའི་ཕྱིར། མ་ཁྱབ་ན། ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་
གྲུབ་པ་ལ་དགག་ཆོས་སྒྲུབ་ཆོས་དངོས་འགལ་དུ་ངེས་པའི་ཚད་མ་དགོས་པར་
ཐལ། མ་ཁྱབ་པ་དེའི་ཕྱིར། འདི་ནི་རྒོལ་བ་ལ་སྦྱོར་དགོས་པའོ། །ཁྱོད་ཀྱི་རྟགས་
ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་གྲུབ་པ་ལ་ཚད་མ་དང་པོ་གཉིས་དགོས་
ཀྱང་དགག་བྱའི་ཆོས་ལ་རྟགས་འགོག་པའི་ཚད་མ་མི་དགོས་ཟེར་ན། གཞལ་
བྱའི་རྟགས་ཀྱིས་སྒྲ་མི་རྟག་པར་སྒྲུབ་པའི་རྗེས་ཁྱབ་ཚད་མས་ངེས་པར་ཐལ།
རྟགས་ཀྱི་མཚན་གཞི་གཞལ་བྱ་ཚད་མས་ངེས། རྟག་མི་རྟག་དངོས་འགལ་དུ་
ཚད་མས་ངེས་པའི་ཕྱིར། མ་ཁྱབ་ན། ཁྱོད་ཀྱི་རྟགས་ཀྱིས་སྒྲ་མི་རྟག་པར་སྒྲུབ་
པའི་རྗེས་ཁྱབ་གྲུབ་པ་ལ་རྟགས་དེ་ལ་རྟག་པ་འགོག་པའི་ཚད་མ་དགོས་པར་ཐལ།
མ་ཁྱབ་པ་དེའི་ཕྱིར། དེས་ན་ཁྱོད་ཀྱི་རྟགས་ཀྱིས་དེ་སྒྲུབ་ཀྱི་རྗེས་ཁྱབ་གྲུབ་པ་
ལ་རྗེས་ཁྱབ་སྒྲུབ་བྱེད་ཀྱི་ཚད་མ་གསུམ་ངེས་པར་ཚང་དགོས་ལ། དེ་ཚང་ན་
ཁྱོད་ཀྱི་རྟགས་ཀྱིས་རྗེས་ཁྱབ་གྲུབ་པས་མ་ཁྱབ་པོ། ། །
གཉིས་པ་ཁྱབ་པ་ངེས་པའི་སྔ་རོལ་དུ་འབྲེལ་བ་ངེས་དགོས་ཏེ། རང་འགྲེལ་
ལས། འབྲེལ་བ་མེད་པར་ནི་རྗེས་སུ་འགྲོ་བ་དང་ལྡོག་པ་དག་ངེས་པ་མེད་དེ། ཞེས་
དང༌། རྣམ་འགྲེལ་ལས། དེ་ཉིད་ཀྱི་ཕྱིར་འབྲེལ་ཤེས་ན། །ཞེས་སོགས་གསུངས་
པའི་ཕྱིར་རོ། ། ། །
། གསུམ་པ་འབྲེལ་བ་ངེས་བྱེད་ཀྱི་ཚད་མ་བཤད་པ་ལ། བྱས་པ་མི་
རྟག་པ་དང་འབྲེལ་བའི་དོན་ནི། བྱས་པ་མི་རྟག་པ་ལས་ཐ་དད། མི་རྟག་པ་ལོག་
སྟོབས་ཀྱིས་བྱས་པ་ལྡོག་པར་ངེས་པ་དེ་ཡིན་ལ། བྱས་མི་རྟག་གི་འབྲེལ་བའི་དོན་
ལྡོག་གི་ཕྱོགས་གཅིག་བྱས་པ་མི་རྟག་པ་ལས་ཐ་དད་ནི་མངོན་སུམ་གྱི་སྟོབས་
- 65



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཀྱིས་གྲུབ་ལ། མི་རྟག་པ་ལོག་སྟོབས་ཀྱིས་བྱས་པ་ལྡོག་པ་ནི། གནོད་པ་ཅན་
གྱི་རྟགས་ལ་བརྟེན་ནས་གྲུབ་པ་ཡིན་ནོ། །མི་རྟག་པ་ལོག་སྟོབས་ཀྱིས་བྱས་པ་
ལྡོག་པ་དང་། རྟག་ན་མ་བྱས་པས་ཁྱབ་པ་གཉིས་བྱས་པ་མི་རྟག་པ་ལ་འབྲེལ་
བའི་དོན་ལྡོག་གི་ཕྱོགས་གཅིག་ཡིན་གྱི། རྟག་ན་མ་བྱས་པས་ཁྱབ་པ་དེ་བྱས་
པའི་རྟགས་ཀྱིས་སྒྲ་མི་རྟག་པར་སྒྲུབ་པའི་ལྡོག་ཁྱབ་མ་ཡིན་ཏེ། དེ་དེ་སྒྲུབ་ཀྱི་
མི་མཐུན་ཕྱོགས་ལ་ཡོད་པའི་ཕྱིར། གལ་ཏེ་རྟག་ན་མ་བྱས་པས་ཁྱབ་པ་དེ། དེ་
སྒྲུབ་ཀྱི་ལྡོག་ཁྱབ་མ་ཡིན་ན་གང་རྟག་ན་མ་བྱས་པས་ཁྱབ། དཔེར་ན་འདུས་མ་
བྱས་ཀྱི་ནམ་མཁའ་བཞིན། སྒྲ་ཡང་བྱས་སོ་ཞེས་པའི་སྒྲུབ་ངག་གིས་ལྡོག་ཁྱབ་
དངོས་སུ་མ་བརྗོད་པར་ཐལ། རྟག་ན་མ་བྱས་པས་ཁྱབ་པ་ལྡོག་ཁྱབ་མ་ཡིན་
པའི་ཕྱིར་ན་མ་ཁྱབ་སྟེ། སྒྲུབ་ངག་དེས་སྒྲ་བྱས་པ་དང༌། རྟག་ན་མ་བྱས་པས་
ཁྱབ་པ་གཉིས་ཀ་བརྗོད་པ་ལ་བརྟེན་ནས་བྱས་པ་སྒྲ་མི་རྟག་པར་སྒྲུབ་པའི་མི་
མཐུན་ཕྱོགས་ལ་མེད་པ་ཁོ་ནར་གོ་བར་བྱེད་ལ། དེའི་ཤུགས་ལ་བྱས་པ་དེ་དེ་
སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་རྟོགས་ནུས་པས་སྒྲུབ་ངག་དེས་ལྡོག་
ཁྱབ་དངོས་སུ་བརྗོད་ནས་རྗེས་ཁྱབ་ཤུགས་ལ་བརྗོད་པ་ཡིན་པའི་ཕྱིར་རོ། །
སྒྲ་མི་རྟག་པར་སྒྲུབ་པར་བྱེད་པའི་རྗེས་ཁྱབ་སྒྲུབ་བྱེད་ཀྱི་ལྟོས་མེད་
ཀྱི་རྟགས་དང༌། ལྡོག་ཁྱབ་སྒྲུབ་བྱེད་གནོད་པ་ཅན་གྱི་རྟགས་གཉིས་ལས།དང་
པོ་ལ་རྟགས་འགོད་པ་དང་ཚུལ་སྒྲུབ་པ་གཉིས་ལས། དང་པོ་ནི་བྱས་པ་ཆོས་ཅན།
རང་གྲུབ་ཙམ་ནས་འཇིག་ངེས་ཡིན་ཏེ། ཁྱོད་འཇིག་པར་གྱུར་བ་རང་ལས་ཕྱིས་
འབྱུང་གི་རྒྱུ་དོན་གཞན་ལ་ལྟོས་པ་མེད་པར་རང་རྒྱུ་ལས་འཇིག་པར་སྐྱེས་པའི་
ཕྱིར། དཔེར་ན་གློག་བཞིན་ནོ། །གཉིས་པ་ནི། ཁྱབ་པ་དཔེའི་སྟེང་དུ་མངོན་སུམ་
- 66 -



རྟགས་རིགས་ལེགས་བཤད་དྲི་མ་མེད་པའི་འོད། །
ཀྱི་སྟོབས་ཀྱིས་གྲུབ་ཅིང་། ཕྱོགས་ཆོས་ནི་ཕྱིས་འབྱུང་གི་རྒྱུས་བྱས་པའི་ངོ་བོ་
དངོས་མེད་ཀྱང་མི་སྐྱེད། བྱས་པའི་ངོ་བོ་དངོས་པོ་ཡང་མི་བསྐྱེད་པའི་ཕྱིར། །
གཉིས་པ་ལྡོག་ཁྱབ་སྒྲུབ་བྱེད་གནོད་པ་ཅན་གྱི་རྟགས་ལ། རྟགས་
འགོད་པ་དང་། ཚུལ་སྒྲུབ་པ་གཉིས། དང་པོ་ནི། རྟག་པ་ཆོས་ཅན། བྱས་པས་
སྟོང་སྟེ། རིམ་དང་ཅིག་ཅར་གྱི་དོན་བྱེད་པས་སྟོང་པའི་ཕྱིར། དཔེར་ན་འདུས་
མ་བྱས་ཀྱི་ནམ་མཁའ་བཞིན། ཞེས་པའོ། །གཉིས་པ་ཚུལ་སྒྲུབ་པ་ནི། ཁྱབ་
པ་ཡོད་དེ། རིམ་དང་ཅིག་ཅར་གང་རུང་མ་ཡིན་པའི་དོན་བྱེད་ཚུལ་མེད་པའི་
ཕྱིར། ཕྱོགས་ ཆོས་ནི། ཅིག་ཆར་འབྲས་བུ་ཐམས་ཅད་མི་བསྐྱེད་པར་ཐལ།
འབྲས་བུ་རྣམས་རིམ་གྱིས་སྐྱེ་བར་མངོན་སུམ་གྱིས་གྲུབ་པའི་ཕྱིར། རིམ་གྱི་འབྲས་
བུ་སྐྱེ་ན། འོ་ན་རྒྱུ་ཡང་སྔ་ཕྱི་རིམ་པ་དུ་མ་ཡོད་པར་ཐལ། འབྲས་བུ་རྣམས་རིམ་
གྱིས་བསྐྱེད་ པ་ དེའི་ཕྱིར། འདོད་ན། རྟག་ པ་ གཅིག་ པུ་ འདོད་ པ་ ཉམས་ སོ། །
བསྟན་བཅོས་འདིར་ལྟ་བ་བཀའ་བཏགས་ཀྱི་ཕྱག་རྒྱ་བཞིའི་ནང་ནས་འདུས་
བྱས་ཐམས་ཅད་མི་རྟག་པར་གཙོ་བོར་གཏན་ལ་འབེབས་ལ། དེ་ལ་བརྟེན་ནས་གང་
ཟག་གི་བདག་ཡོད་པར་དམ་བཅའ་བ་ཁེགས་པ་ཡིན་ཏེ། དེ་ལ་བརྟེན་ནས་གང་ཟག་
གི་བདག་རྟག་པ་ཁེགས་པའི་ཕྱིར། དེས་ན་འདིར་གཞན་སྡེ་དུ་མས་སྒྲ་ནམ་
མཁའི་ཡོན་ཏན་དུ་ཁས་བླངས་ནས་རྟག་པར་སྒྲོ་འདོགས་པ་བསལ་བའི་ཕྱིར་
དང༌། འདུས་བྱས་ཐམས་ཅད་མི་རྟག་པར་སྒྲུབ་པའི་ཆེད་དུ་བྱས་པའི་རྟགས་
ཀྱིས་སྒྲ་མི་རྟག་པར་སྒྲུབ་པར་བྱེད་པའོ། ། ན་
གསུམ་པ་མ་དམིགས་པའི་རྟགས་ཡང་དག་བཤད་པ་ལ། མཚན་ཉིད།
འཇུག་ཚུལ། དབྱེ་བ་བཤད་ པ་གསུམ། དང་ པོ་ལ་དགག་བཞག་གཉིས། ཁ་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཅིག་ན་རེ། དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་དུ་སྣང་དུ་མི་རུང་གི་ཆོས་མ་
དམིགས་པ་རྟགས་སུ་བཀོད་ནས་རང་གི་དགག་བྱ་འགོག་པ་ལ་ཚུལ་གསུམ་ཚད་
མས་ངེས་པའི་གཏན་ཚིགས། མ་དམིགས་པའི་རྟགས་ཡང་དག་གི་མཚན་ཉིད་
ཟེར་ན། དེ་ལྟར་ན་འགལ་ཟླ་དམིགས་པའི་རྟགས་ཡང་དག་ཐམས་ཅད་མ་དམིགས་
པའི་རྟགས་ཡང་དག་མ་ཡིན་པར་ཐལ་ལོ། །ཁ་ཅིག་མ་དམིགས་པའི་རྟགས་ཡང་
དག་གི་མཚན་ཉིད། དེ་སྒྲུབ་ཀྱི་ཚུལ་གསུམ་ཚང་བའི་གཏན་ཚིགས་གང་ཞིག
དེ་སྒྲུབ་ཀྱི་ཆོས་ཡིན་ན་མེད་དགག་ཡིན་དགོས་པ་ཞེས་ཟེར་ན། དེ་སྒྲུབ་གྱི་དངོས་
ཀྱི་བསྒྲུབ་བྱའི་ཆོས་ལ་དགག་པ་བཟུང་བའི་རྟགས་ཡང་དག་ཐམས་ཅད་མ་དམིགས་
པའི་རྟགས་ཡང་དག་མ་ཡིན་པར་ཐལ། མ་དམིགས་པའི་རྟགས་ཡང་དག་གི་
དེ་སྒྲུབ་ཀྱི་ཆོས་ཡིན་ན་མེད་དགག་ཡིན་དགོས་པའི་ཕྱིར། རྟགས་ཁས། འདོད་
ན། དེ་སྒྲུབ་གྱི་དངོས་ཀྱི་བསྒྲུབ་བྱའི་ཆོས་ལ་དགག་པ་བཟུང་བའི་རྟགས་ཡང་དག་
ཐམས་ཅད་དགག་རྟགས་ཡང་དག་མ་ཡིན་པར་ཐལ། འདོད་པའི་ཕྱིར། འདོད་
ན། དགག་པ་དངོས་སུ་རྟོགས་པའི་རྟོག་པ་རྣམས་དགག་རྟོག་མ་ཡིན་པར་ཐལ།
འདོད་པའི་ཕྱིར། དེ་ཡང་འདོད་ན། མ་ཡིན་དགག་དངོས་སུ་རྟོགས་པའི་རྟོག་
པ་རྣམས་ཆོས་ཅན། སྒྲུབ་རྟོག་ཡིན་པར་ཐལ། སྒྲུབ་རྟོག་དགག་རྟོག་གང་རུང་
གང་ཞིག དགག་རྟོག་མ་ཡིན་པའི་ཕྱིར། རྟགས་ཕྱི་མ་ཁས། དེའི་རྟོགས་བྱ་ལ་
སྒྲུབ་པ་ཡོད་པར་ཐལ། སྒྲུབ་རྟོག་ཡིན་པའི་ཕྱིར། མ་ཁྱབ་ན། བློ་དེའི་བཟུང་བྱ་
ལ་བུམ་པ་མེད་ཀྱང་བུམ་འཛིན་རྟོག་པ་ཡིན་པ་ཞིག་ཡོད་པར་ཐལ། འདོད་
པའི་ཕྱིར་རོ། །



རྟགས་རིགས་ལེགས་བཤད་དྲི་མ་མེད་པའི་འོད། །
གཉིས་པ་རང་ལུགས་བཤད་པ་ནི། མ་དམིགས་པའི་རྟགས་ཡང་
དག་ གི་ མཚན་ཉིད་ཡོད་དེ། དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་དངོས་
ཀྱི་བསྒྲུབ་བྱའི་ཆོས་ཡིན་ན་དགག་པ་ཡིན་དགོས་པ་དེ་ཡིན་པའི་ཕྱིར། བདག་
ཏུ་ཚད་མས་མ་དམིགས་པའི་རྟགས་ཀྱིས། སྡུག་བདེན་བདག་མེད་དུ་སྒྲུབ་པར་
བྱེད་པའི་མ་དམིགས་པའི་རྟགས་ཡང་དག་གི་མཚན་ཉིད་ཡོད་དེ། བདག་ཏུ་ཚད་
མས་མ་དམིགས་པའི་རྟགས་ཀྱིས་སྡུག་བདེན་བདག་མེད་དུ་སྒྲུབ་པར་བྱེད་པའི་ཚུལ་
གསུམ་གང་ཞིག དེ་སྒྲུབ་ཀྱི་བསྒྲུབ་བྱའི་ཆོས་ཡིན་ན་དགག་པ་ཡིན་དགོས་པ་
དེ་ཡིན་པའི་ཕྱིར། མཚན་གཞི་ནི། བདག་ཏུ་ཚད་མས་མ་དམིགས་པ་དེའོ། །
གཉིས་པ་མ་དམིགས་པའི་རྟགས་ཡང་དག་འཇུག་ཚུལ་ནི། ཚད་མས་
དམིགས་པའི་སྒོ་ནས་ཡོད་པར་འཇོག་དགོས་པ་བཞིན་དུ་གཞི་གང་གི་སྟེང་དུ་
དགག་བྱ་འགོག་པ་ལ་འགག་བྱ་དམིགས་པའི་ཚད་མ་བཀག་པའི་སྒོ་ནས་དགག་
བྱ་འགོག་དགོས་པ་ལས་དགག་བྱ་འགོག་པའི་ཐབས་གཞན་མེད་པའི་ཕྱིར།
དེ་སྐད་དུ། རྣམ་འགྲེལ་ལེའུ་གསུམ་པ་ལས། དགག་པ་ཉིད་ནི་ཐམས་ཅད་དུ། །
མི་དམིགས་པ་ལས་འགྲུབ་པ་ཡིན། །ཚད་མས་གྲུབ་པར་སྨྲ་རྣམས་ཀྱི། །དོན་
གྱི་བཟློག་པ་ཉིད་ལས་ཡིན། །ཞེས་དང༌། དགག་པ་གང་ཇི་སྙེད་པ་དེ་ཐམས་
ཅད་མི་དམིགས་པ་ལས་ཡིན་ནོ། །ཞེས་གསུངས་སོ། །དགག་བྱ་དམིགས་པའི་
ཚད་མ་བཀག་པའི་སྒོ་ནས་དགག་བྱ་འགོག་ཚུལ་ཡང་དོན་གྱི་དགག་བྱ་དམིགས་
བྱེད་ཀྱི་ཚད་མ་ཁེགས་དགོས་ཀྱི་དགག་བྱ་དམིགས་བྱེད་ཀྱི་ཚད་མ་བཀག་པ་
རྟགས་སུ་བཀོད་ནས་འགོག་དགོས་པ་ནི་མ་ཡིན་ནོ། །
གསུམ་པ་དབྱེ་བ་ལ། མི་སྣང་བ་མ་དམིགས་པའི་རྟགས་ཡང་དག་
- 69 -



ཀུན་མཁྱེན་དགོངས་རྒྱན།
དེ བ་ཕྲེང་བདུན་པ།
དང༌། སྣང་རུང་མ་དམིགས་པའི་རྟགས་ཡང་དག་གཉིས། དང་པོ་འཆད་པར་བྱེད་
པ་ལ། རྣམ་འགྲེལ་ལས། ཚད་མ་རྣམས་ནི་མི་འཇུག་པ། །མེད་ལ་མི་འཇུག་
འབྲས་བུ་ཅན། །ཞེས་བྱུང་། འདི་ཡང་མདོ་ལས། གང་ཟག་ གིས་གང་ཟག་ཚོད་
བཟུང་བར་མི་བྱ་སྟེ། ཉམས་པར་འགྱུར་ཏ་རེ། ཞེས་པ་དེ་ལས་འཕྲོས་ལ། དེའི་
དོན་ཡང་རང་ལ་མི་སྣང་བ་ཙམ་རྒྱུ་མཚན་དུ་བྱས་ནས་གཞན་རྒྱུད་ལ་ཡོན་ཏན་
དེ་དང་དེ་མེད་ཅེས་བཤད་མི་རུང་ཞེས་གསུངས་པ་ཡིན་ནོ། །མཐའ་དཔྱད་པ་
ལ། དགག་བཞག་གཉིས་ལས། དེ་ལ་ཁ་ཅིག་ན་རེ། གང་ཟག་དེ་ལ་ཆོས་དེ།
བསྐལ་དོན་ཡིན་ན་གང་ཟག་དེའི་རྒྱུད་ཀྱི་ཚད་མ་གསུམ་གང་རུང་འཇུག་རུང་།
བར་ཐལ། ཆོས་དེ་གང་ཟག་དེའི་ངོ་བོར་གཞལ་བྱའི་གནས་གསུམ་གང་རུང་
ཡིན་པའི་ཕྱིར་ན་མ་ཁྱབ་སྟེ། གང་ཟག་དེའི་ངོར་དོན་དེ་ལ་ཐེ་ཚོམ་ཙམ་ལས་ཚད་
མ་གསུམ་གང་ཡང་མི་འཇུག་པའི་ཕྱིར། དེར་ཐལ། རྣམ་འགྲེལ་ལས། ཚད་མ་
རྣམས་ནི་མི་འཇུག་པ། །ཞེས་དང་། རྣམ་ངེས་རང་འགྲེལ་ལས། དེར་ཡང་ཡོད་ན་
ནི་མངོན་སུམ་དང་རྗེས་སུ་དཔག་པ་དང་ལུང་རྣམས་ལས་གཅིག་འཇུག་པའི་
ཕྱིར་ཞེ་ན། མིན་ཏེ་འགའ་ཞིག་ལ་བསྟན་བཅོས་ཀྱི་དབང་དུ་བྱས་པ་མེད་པའི་
ཕྱིར། ཞེས་གསུངས་པའི་ཕྱིར། ཁ་ཅིག་གིས་ཤ་ཟ་ཚད་མས་མི་དམིགས་པ་དེ།
མདུན་གྱི་གཞི་འདིར་ཤ་ཟ་ཡོད་པ་མ་ཡིན་པར་སྒྲུབ་པའི་མི་སྣང་བ་མ་དམིགས་པའི་
རྟགས་ཡང་དག་ཡིན་ཟེར་ན། མདུན་གྱི་གཞི་འདིར་ཤ་ཟ་མེད་པ་ཡིན་པར་ཐལ།
དེར་ཤ་ཟ་མེད་པར་སྒྲུབ་པའི་རྟགས་ཡང་དག་ཡོད་པའི་ཕྱིར། མ་གྲུབ་ན།དེར་
ཐལ། ཤ་ཟ་ཚད་མས་མི་དམིགས་པ་དེ་ཡིན་པའི་ཕྱིར། རྟགས་ཁས། རྩ་བར་
འདོད་མི་ནུས་ཏེ། རྣམ་ངེས་ལས། བསྐལ་བ་རྣམས་ལ་ནི། མེད་པར་ངེས་པ་
- 70



རྟགས་རིགས་ལེགས་བཤད་དྲི་མ་མེད་པའི་འོད། །
ཡོད་པ་མ་ཡིན། །ཞེས་གསུངས་པའི་ཕྱིར། འདིར་མེད་པར་ངེས་པ་དང་མེད་
པར་ངེས་ནུས་པ་གཉིས་ལ་ཁྱད་པར་ཡོད་དོ། །ཡང་ཁ་ཅིག་གིས། མདུན་གྱི་
གཞི་འདིར་ཆོས་ཅན། ཤ་ཟ་མེད་པར་ཐལ། ཤ་ཟ་ཚད་མས་མ་དམིགས་པའི་ཕྱིར་
ཟེར་ན། རྟགས་ལ་ཐེ་ཚོམ་ཟ་ཞེས་ལན་འདེབས་དགོས་ཏེ། བསྐལ་དོན་དུ་སོང་བའི་
རྒོལ་བས་ཡོད་མེད་གང་དུ་དམ་བཅའ་མི་རུང་བ་དེ་ཡིན་པའི་ཕྱིར། ཁ་ཅིག་མི་
སྣང་བ་མ་དམིགས་པའི་རྟགས་ཡིན་ན་སྣང་རུང་མ་དམིགས་པའི་རྟགས་ཡིན་
པས་ཁྱབ་ཟེར་ན། ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མས་མ་
དམིགས་པ་དེ། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་
གིས་ཤ་ཟ་ཡོད་ཅེས་དམ་བཅའ་མི་རིགས་པར་སྒྲུབ་པའི་སྣང་རུང་མ་དམིགས་
པའི་རྟགས་ཡང་དག་ཡིན་པར་ཐལ། དེ་དེ་སྒྲུབ་ཀྱི་མི་སྣང་བ་མ་དམིགས་པའི་
རྟགས་ཡང་དག་ཡིན་པའི་ཕྱིར། ཁྱབ་པ་ཁས། དེ་དེ་སྒྲུབ་ཀྱི་མི་སྣང་བ་མ་དམིགས་
པའི་རྟགས་ཡང་དག་ཡིན་པར་ཐལ། ཤ་ཟ་བསྐལ་དོན་དུ་སོང་བའི་གང་ཟག་
གིས་ཤ་ཟ་ཚད་མས་མ་དམིགས་པ་དེ་དེ་སྒྲུབ་ཀྱི་མ་དམིགས་པའི་རྟགས་ཡང་
དག་གང་ཞིག མདུན་གྱི་གཞི་འདིར་ཤ་ཟ་ཡོད་ཀྱང་དེ་བསྐལ་དོན་དུ་སོང་བའི་
གང་ ཟག་ གིས་བལྟར་མི་རུང་བ་ དེ་ཡིན་ པའི་ ཕྱིར། དང་པོ་གྲུབ་སྟེ། གང་ཟག་
དེའི་དེ་ཡོད་ཅེས་དམ་བཅའ་མི་རིགས་པ་དགག་པ་གང་ཞིག དེ་དེ་སྒྲུབ་ཀྱི་རྟགས་
ཡང་དག་ཡིན་པའི་ཕྱིར། གོང་གི་རྟགས་གཉིས་པ་མ་གྲུབ་ན། དེ་འདྲའི་གང་
ཟག་ཆོས་ཅན། མདུན་གྱི་གཞི་འདིར་ཤ་ཟ་ཡོད་ཀྱང་ཁྱོད་ལ་ལྟར་མི་རུང་བ་
ཡིན་པར་ཐལ། ཁྱོད་དེ་ལ་བསྐལ་དོན་དུ་སོང་བའི་གང་ཟག་ཡིན་པའི་ཕྱིར། རྩ་
བར་འདོད་ན། ཤ་ཟ་བསྐལ་དོན་དུ་སོང་བའི་གང་ཟག་གིས་ཤ་ཟ་ཚད་མས་མ་
ཀ71+



ཀུན་མཁྱེན་དགོངས་རྒྱན། ་་་་་་་་་་་་་་
དེ
བ་ཕྲེང་བདུན་པ།
དམིགས་པ་ཆོས་ཅན། ཁྱོད་ཀྱི་རྟགས་ཀྱིས་མདུན་གྱི་གཞི་འདིར་ཤ་ཟ་བསྐལ་དོན་
དུ་སོང་བའི་གང་ཟག་གིས་ཤ་ཟ་ཡོད་ཅེས་དམ་བཅའ་མི་རིགས་པར་སྒྲུབ་པའི་
ཕྱོགས་ཆོས་ཅན་དུ་སོང་བའི་གང་ཟག་ལ། དེ་སྒྲུབ་ཀྱི་དགག་བྱའི་ཆོས་ཀྱི་བཏགས་
པའི་དོན་ཤ་ཟ་མེད་པ་ལྟར་རུང་བ་དང་། དེ་སྒྲུབ་ཀྱི་ཕྱི་རྒོལ་ཡང་དག་གིས་དེ་
སྒྲུབ་ཀྱི་དགག་བྱའི་ཆོས་མེད་པར་ངེས་པ་འདྲེན་རུང་གཉིས་ཀར་ཐལ། ཁྱོད་དེ་སྒྲུབ་
ཀྱི་སྣང་རུང་མ་དམིགས་པའི་རྟགས་ཡང་དག་ཡིན་པའི་ཕྱིར། རྟགས་ཁས། ཁྱབ་
ཅིང་། འདོད་མི་ནུས་ཏེ། དེ་སྒྲུབ་ཀྱི་སྣང་རུང་མ་དམིགས་པའི་རྟགས་ཡང་དག་
གིས་དེ་སྒྲུབ་ཀྱི་དགག་བྱའི་ཆོས་ཡོད་ན་དེ་སྒྲུབ་ཀྱི་སྐབས་ཀྱི་ཕྱི་རྒོལ་ལ་སྣང་དུ་རུང་
བ་དང༌། དེ་ལ་བརྟེན་ནས་དེ་སྒྲུབ་ཀྱི་ཕྱི་རྒོལ་ཡང་དག་གིས་གཞི་དེར་དགག་
བྱའི་ཆོས་ཚད་མས་མེད་པར་ངེས་ནུས་པ་ཞིག་དགོས་པ་གང་ཞིག དེ་སྒྲུབ་ཀྱི་མི་
སྣང་བ་མ་དམིགས་པའི་རྟགས་ཡང་དག་ཡིན་ན། དེ་སྒྲུབ་ཀྱི་དགག་བྱའི་བཏགས་
པའི་དོན་དེ་ཡོད་ཀྱང་དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་ཚད་མ་ལ་མི་སྣང་
བ་དང་། དེ་སྒྲུབ་ཀྱི་དགག་བྱའི་བཏགས་པའི་དོན་དེ་ཡོད་མེད་གང་དུ་མ་ངེས་
པར་ཐེ་ཚོམ་ཅན་ཞིག་དགོས་པའི་ཕྱིར། དང་པོ་གྲུབ་སྟེ། རྣམ་འགྲེལ་རང་འགྲེལ་
ལས། གཉིས་པ་ནི་དེ་ལ་ཚད་མ་ཡིན་ཏེ། ངེས་པའི་འབྲས་བུ་ཅན་ནོ། །ཞེས་
གསུངས་པའི་ཕྱིར། གཉིས་པ་གྲུབ་སྟེ། རང་འགྲེལ་ལས། དེ་ལ་དང་པོ་ཡོད་
པའི་ཐ་སྙད་དགག་པའི་ཕྱིར་ཚད་མར་བཤད་ཀྱི་ལྡོག་པ་མཐོང་བ་ལ་སོགས་པ་
ལ་ཉེ་བར་སྦྱོར་བ་ནི་མ་ཡིན་ཏེ། ཐེ་ཚོམ་ཡོད་པའི་ཕྱིར། ཞེས་དང༌། རྒྱས་བཤད་
སྐབས་སུ། ཡོད་མེད་ངེས་པའི་འབྲས་ཅན་མིན། །ཕྱིར་ན་ཚད་མ་ཉིད་མི་འགྱུར། །
ཞེས་གསུངས་པའི་ཕྱིར། གཞན་ཡང་སྦྱོར་བ་སྐོར་གཅིག་གི་དབང་དུ་བྱས་ན་
- 72-



དང་
རྟ
གས་རིགས་ལེགས་བཤད་དྲི་མ་མེད་པའི་འོད། །
དེ་གཉིས་ཀྱི་གཞི་མཐུན་མེད་པར་ཐལ། དེ་གཉིས་ཀྱི་གོ་དོན་འགལ་བ་ཡིན་
པའི་ཕྱིར། དེར་ཐལ། དེ་གཉིས་ཀས་དེ་སྒྲུབ་ཀྱི་ཤེས་འདོད་ཆོས་ཅན་གྱི་སྟེང་
དུ་དགག་བྱའི་ཆོས་ཀྱི་བཏགས་པའི་དོན་ཡོད་ངེས་ཀྱི་ཐ་སྙད་དོན་མཐུན་འགོག་པ་
ཙམ་འདྲ་ཡང་དགག་བྱའི་ཆོས་ཀྱི་བཏགས་པའི་དོན་དེ་རྩོད་གཞིའི་སྟེང་དུ་སྔ་མ་
མི་སྣང་བ་མ་དམིགས་པས་ཡོད་མེད་གང་ལ་ཡང་དེ་སྒྲུབ་ཀྱི་ཕྱི་རྒོལ་ལ་ཐེ་ཚོམ་
ཙམ་ལས་ངེས་པ་སྐྱེ་མི་ཐུབ་ཅིང་། སྣང་རུང་མ་དམིགས་པས་དེ་སྒྲུབ་ཀྱི་ཕྱི་རྒོལ་
ལ་དགག་བྱའི་ཆོས་དངོས་དེ་རྩོད་གཞིའི་སྟེང་དུ་མེད་པའི་ངེས་པ་བསྐྱེད་ཐུབ་
པའི་ཁྱད་པར་སོ་སོར་བཤད་པའི་ཕྱིར་ཏེ། རང་འགྲེལ་ལས། དེ་ལྟར་མི་དམིགས་
པ་འདི་གཉིས་ནི་རང་དང་བཟློག་པའི་རྒྱུ་མེད་པ་དང༌། ཡོད་པ་དག་གི་ཕྱིར། ཡོད་
པའི་ཐ་སྙད་དགག་པའི་འབྲས་བུ་ཅན་ཉིད་དུ་འདྲ་སྟེ། གཅིག་ལ་ནི་ཐེ་ཚོམ་ཡོད་
པའི་ཕྱིར་ལ་གཞན་ལ་ནི་བཟློག་པའི་ཕྱིར་རོ། །ཞེས་གསུངས་པའི་ཕྱིར་རོ། །
རང་མི་སྣང་བ་མ་དམིགས་རྟགས་སུ་སོང་བའི་དེ་སྒྲུབ་ཀྱི་དགག་བྱའིཆོས་ཀྱི་
བཏགས་པའི་དོན་དེ་ཡོད་ཀྱང་སྣང་མི་རུང་བ་ཞེས་སོགས་སྣང་རུང་གི་རྟགས་
དང༌། འབྲས་རྟགས་དང༌། རང་བཞིན་གྱི་རྟགས་སོགས་གོ་ཐོབ་ཀྱི་བཤད་པ་
དུ་མ་ཞིབ་ཆ་ཤེས་པར་བྱའོ། །་
གཉིས་པ་རང་ལུགས་བཤད་པ་ལ། མི་སྣང་བ་མ་དམིགས་པའི་རྟགས་
ཡང་དག་གི་མཚན་ཉིད་དང་། འཇུག་དུས་དང༌། སྒྲ་བཤད་དང༌། དབྱེ་བ་
དང་། དགོས་པ་བཤད་པ་དང་ལྔ། དང་པོ་ནི། མི་སྣང་བ་མ་དམིགས་པའི་རྟགས་
ཡང་དག་གི་མཚན་ཉིད་ཡོད་དེ། མི་སྣང་བའི་ཚུལ་གསུམ་ཡིན་པ་དེ་ཡིན་པའི་
ཕྱིར། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་ཡང་དག་གི་མཚན་ཉིད། དེ་སྒྲུབ་



ཀུན་མཁྱེན་དགོངས་རྒྱན། དེ་ལྟར་ དེ བ་ཕྲེང་བདུན་པ།
ཀྱི་མི་སྣང་བའི་ཚུལ་གསུམ་ཡིན་པའོ། །གོ་བའི་དབང་དུ་བྱས་ན། དེ་སྒྲུབ་ཀྱི་
ཕྱོགས་ཆོས་ཅན་དུ་སོང་བའི་གང་ཟག་ལ་དེ་སྒྲུབ་ཀྱི་དགག་བྱའི་ཆོས་སུ་བཏགས་
པའི་དོན་གྱི་གཙོ་བོ་བསྐལ་དོན་ཡང་ཡིན། དེ་སྒྲུབ་ཀྱི་ཚུལ་གསུམ་ཡང་ཡིན་པའི་
གཞི་མཐུན་པར་དམིགས་པ་དེ། དེ་སྒྲུབ་ཀྱི་མི་སྣང་བ་མ་དམིགས་པའི་རྟགས་
ཡང་དག་གི་མཚན་ཉིད་ཡིན་ནོ། །
གཉིས་པ་མི་སྣང་བ་མ་དམིགས་པའི་རྟགས་ཡང་དག་འཇུག་དུས་ཡོད་དེ།
ཚད་མས་དགག་པ་བྱེད་དུས་ཀྱི་དགག་གཞི་སྣང་རུང་ཡིན་ཞིང་དེ་སྒྲུབ་ཀྱི་དགག་
བྱའི་ཆོས་ཀྱི་བཏགས་པའི་དོན་ཕྱི་རྒོལ་དེ་ལ་བསྐལ་དོན་དུ་སོང་ནས་སྣང་དུ་མི་
རུང་བའི་དུས་དེ་མི་སྣང་བ་མ་དམིགས་པའི་རྟགས་འཇུག་པའི་དུས་ཡིན་ནོ། །
བསྐལ་དོན་རྣམ་པ་གསུམ་ཡོད་དེ། ཡུལ་གྱི་དང༌། དུས་ཀྱི་དང༌། ངོ་བོའི་བསྐལ་
དོན་དང་གསུམ་ཡོད་ པའི་ ཕྱིར། དང་པོ་ཡོད་དེ། འདིར་གནས་པའི་ཕལ་བ་
ལ་འོད་ཟེར་ཅན་གྱི་ཞིང་ཁམས་ཀྱི་འགྲོ་བའི་ཁྱད་པར་དང༌། དབྱིབས་བཀོད་
ཀྱི་ཁྱད་པར་ལྟ་བུའོ། །གཉིས་པ་ཡོད་དེ། ད་ལྟའི་ཕལ་བ་ལ་མ་འོངས་པའི་དུས་
ཤིན་ཏུ་རིང་པོའི་གང་ཟག་གི་ཁྱད་པར་འདི་ལྟ་བུ་འབྱུང་བ་ལྟ་བུའོ། །གསུམ་
པ་ཡོད་དེ། བར་སྲིད་བསྐལ་དོན་དུ་སོང་བའི་གང་ཟག་ལ་བར་སྲིད་ལྟ་བུའོ། །
དེ་གསུམ་རྣམ་ངེས་རང་འགྲེལ་ལས། ཡུལ་དང་དུས་དང་རང་བཞིན་གྱི་བསྐལ་
བས་ན་བསྐལ་ བ་ནི་ རྣམ་ པ་ གསུམ་ སྟེ། ཞེས་གསུངས་སོ། །བསྐལ་ དོན་ གྱི་ དོན་
ནི་གང་ཟག་དེ་ལ་དོན་དེ་བསྐལ་དོན་ཡིན་ན་དེ་ལ་དེའི་ངོར་ཚད་མ་གསུམ་གང་
ཡང་མི་འཇུག་པ་ཞིག་དགོས་ཏེ། རྣམ་འགྲེལ་ལས། ཚད་མ་རྣམས་ནི་མི་འཇུག་པ། །
ཞེས་གསུངས་པའི་ཕྱིར་རོ། ། ན་
74 -



རྟགས་རིགས་ལེགས་བཤད་དྲི་མ་མེད་པའི་འོད།
།
གསུམ་པ་སྒྲ་བཤད་པ་ནི། ལྟའི་བར་སྲིད་ལ་བསྐལ་དོན་དུ་སོང་
བའི་གང་ཟག་གིས་ལྷའི་བར་སྲིད་ཚད་མས་མ་དམིགས་པ་ཆོས་ཅན། ཁྱོད་ལ་
དེ་སྒྲུབ་ཀྱི་མི་སྣང་བ་མ་དམིགས་པའི་གཏན་ཚིགས་ཞེས་བརྗོད་པའི་རྒྱུ་མཚན་ཡོད་
དེ། ཁྱོད་མདུན་ གྱི་ གཞི་འདིར་ལྷའི་བར་ སྲིད་བསྐལ་དོན་སོང་བའི་གང་ཟག་གི་
རྒྱུད་ཀྱི་ལྷའི་བར་སྲིད་ཡོད་ཅེས་དམ་བཅའ་ངེས་པའི་དཔྱད་ཤེས་དོན་མཐུན་མེད་
པར་སྒྲུབ་པའི་དགག་བྱའི་ཆོས་སུ་བཏགས་པའི་དོན་དེ་དེ་སྒྲུབ་ལ་ཕྱོགས་ཆོས་
ཅན་དུ་སོང་བའི་གང་ཟག་ལ་སྣང་དུ་མི་རུང་བ་དང་། རང་མིང་ལ་མ་དམིགས་པ་ལྟ་
བུའི་ཚིག་ཡོད་པའི་གཏན་ཚིགས་སམ་མི་དམིགས་པའི་རྟགས་ཡིན་པས་ན་དེ་
ལྟར་བརྗོད་པའི་ཕྱིར་རོ། །
བཞི་བ་དབྱེ་བ་མི་སྣང་བ་མ་དམིགས་པའི་རྟགས་ཡང་དག་ལ། མི་སྣང་
བའི་འབྲེལ་ཟླ་མ་དམིགས་པའི་རྟགས་ཡང་དག་དང༌། མི་སྣང་བའི་འགལ་ཟླ་
དམིགས་པའི་རྟགས་ཡང་དག་གཉིས། དང་པོ་ལ་མཚན་ཉིད། དབྱེ་བ་གཉིས།
དེ་ སྒྲུབ་ ཀྱི་ མི་ སྣང་ བ་ མ་ དམིགས་ པའི་ རྟགས་ ཡང་ དག་ གང་ཞིག རང་
གི་དངོས་མིང་གི་མཐར་མེད་པ་ལྟ་བུའི་དགག་ཚིག་སྦྱར་བའི་ཆོས་དེ། དེ་སྒྲུབ་
ཀྱི་མི་སྣང་བའི་འབྲེལ་ཟླ་མི་དམིགས་པའི་རྟགས་ཡང་དག་གི་མཚན་ཉིད་ཡིན་ནོ། །གཉིས་པ་
དབྱེ་ན། མི་སྣང་བའི་རྒྱུ་ཁྱབ་བྱེད་རང་བཞིན་མ་དམིགས་པའི་རྟགས་གསུམ།
ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་ཟ་དམིགས་བྱེད་ཀྱི་ཚད་
མ་མེད་པ་དེ། མདུན་གྱི་གཞིར་འདིར་ཤ་ཟ་བསྐལ་དོན་དུ་སོང་བའི་གང་ཟག་
གི་རྒྱུད་ལ་ཤ་ཟ་ངེས་པའི་བཅད་ཤེས་མེད་པར་སྒྲུབ་པའི་མི་སྣང་བའི་རྒྱུ་མ་དམིགས་
པའི་རྟགས་ཡང་དག་ཡིན་ལ། བཅད་ཤེས་སྨྲས་ཚེ་དོན་མཐུན་ཟེར་མི་དགོས་ལ།
- 75 -



ཀུན་མཁྱེན་དགོངས་རྒྱན། ། དད་པའི་ དེ བ་ཕྲེང་བདུན་པ།
ཐ་སྙད་ལ་དགོས་སོ། །ལྷ་ཡོད་པ་བསྐལ་དོན་དུ་སོང་བའི་གང་ཟག་གིས་ལྷ་
ཡོད་པ་ཚད་མས་མ་ངེས་པ་དེ། མདུན་གྱི་གཞི་འདིར་ལྷ་ཡོད་པ་བསྐལ་དོན་དུ་
སོང་བའི་གང་ཟག་གིས་ལྷ་ཡོད་ཅེས་དམ་བཅའ་མི་རིགས་པར་སྒྲུབ་པའི་མི་སྣང་
བའི་ཁྱབ་བྱེད་མ་དམིགས་པའི་རྟགས་ཡང་དག་དང་། ཤ་ཟ་བསྐལ་དོན་དུ་སོང་
བའི་གང་ཟག་གི་རྒྱད་ལ་ཤ་ཟ་དམིགས་བྱེད་ཀྱི་བཅད་ཤེས་ཚད་མས་མ་དམིགས་
པ་དེ། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་
ཤ་ཟ་ངེས་པའི་བཅད་ཤེས་མེད་པར་སྒྲུབ་པའི་མི་སྣང་བའི་རང་བཞིན་མ་དམིགས་
པའི་རྟགས་ཡང་དག་ཡིན་ལ། སྒྲུབ་བྱེད་རྣམས་གཞན་ལས་ཤེས་པར་བྱའོ། །
དགག་བྱའི་ཆོས་ཀྱི་བཏགས་པའི་དོན་ཡིན་ན་དགག་བྱའི་ཆོས་ཡིན་པས་མ་ཁྱབ་
མ་ཡིན་པས་མ་ཁྱབ་ཅེས་ཟེར་དགོས་སམ་བློ་གྲོས་དང་ལྡན་པ་དག་གིས་སླར་
དཔྱད་པར་བྱའོ། ། །
གཉིས་པ་དེ་སྒྲུབ་ཀྱི་འགལ་ཟླ་དམིགས་པའི་མི་སྣང་བ་མ་དམིགས་
པའི་རྟགས་ཡང་དག་གི་མཚན་ཉིད། དེ་སྒྲུབ་ཀྱི་མི་སྣང་བའི་འགལ་ཟླ་དམིགས་
པའི་ཚུལ་གསུམ་ཡིན་པ། གོ་ཐོབ་ཀྱི་དབང་དུ་བྱས་ན། མི་སྣང་བའི་མ་དམིགས་
པའི་ཚུལ་གསུམ་གང་ཞིག དེ་སྒྲུབ་ཀྱི་དགག་བྱའི་ཆོས་ཀྱི་འགལ་ཟླར་གྱུར་
བའི་མ་ཡིན་དགག་དང་སྒྲུབ་པ་གང་རུང་ཡིན་པ་དེ། དེ་སྒྲུབ་ཀྱི་འགལ་ཟླ་ ་
དམིགས་པའི་མི་སྣང་བ་མ་དམིགས་པའི་རྟགས་ཡང་དག་གི་མཚན་ཉིད། མཚན་
གཞི་ནི། མདུན་གྱི་གཞི་འདིར་ཤ་ཟ་བསྐལ་དོན་དུ་སོང་བའི་གང་ཟག་གི་རྒྱུད་ལ་ཤ་
ཟ་ངེས་པའི་བཅད་ཤེས་མེད་པར་སྒྲུབ་པ་ལ་ཡོད་པ་ལྟ་བུའོ། །
ལྔ་བ་མི་སྣང་བ་མ་དམིགས་པའི་རྟགས་བཤད་པའི་དགོས་པ་ནི། རང་
76



རྟགས་རིགས་ལེགས་བཤད་དྲི་མ་མེད་པའི་འོད། །
རྒྱུད་ཀྱི་ཚད་མས་མ་རྟོགས་པ་རྒྱུ་མཚན་དུ་བྱས་ནས་སྡིག་པ་བསགས་པ་དང༌།
སྐུར་བ་འདེབས་པ་སོགས་སྤོང་པའི་ཆེད་དུ་ཡིན་པའི་ཕྱིར་ཏེ། དཔའ་བར་འགྲོ་
བའི་མདོ་ལས། བཅོམ་ལྡན་འདས་བདག་འདི་དང་སླན་ཆད་ངས་སེམས་ཅན་ཐམས་
ཅད་ལ་སྟོན་པའི་འདུ་ཤེས་བྱེད་དོ། །དགེ་སློང་དག་ང་དང་ང་འདྲའི་གང་ཟག་
གིས་གང་ཟག་གི་ཚོད་བཟུང་གི གཞན་གྱིས་བཟུང་ན་དམན་པར་འགྱུར་བར་
ཤེས་པར་གྱིས་ཤིག ཅེས་སོགས་གསུངས་པའི་ཕྱིར་རོ། །
བ་གཉིས་པ་སྣང་རུང་མ་དམིགས་པའི་རྟགས་བཤད་པ་ལ། གཞུང་གི་
ཚིག་དོན་བཤད་པ་དང༌། མཐའ་དཔྱད་པ་དང་གཉིས། དང་པོ་ལ་གོ་དོན་དང༌།
མཚན་གཞིའི་དབྱེ་བ་དང་། དེ་ལ་རྩོད་པ་སྤོང་བའོ། །དང་པོ་སྣང་རུང་མ་དམིགས་
པའི་གོ་དོན་ནི། དཀོན་བརྩེགས་ལས། འོད་སྲུང་ཡོངས་སུ་བཙལ་ན་མི་དམིགས་
སོ། །ཞེས་དང༌། རྣམ་འགྲེལ་ལས། གཏན་ཚིགས་བྱེ་བྲག་ལ་ལྟོས་ནས། །འགའ་
ཞིག་མེད་ཤེས་འབྲས་བུ་ཅན། །ཞེས་མ་དམིགས་པའི་གཏན་ཚིགས་འགའ་ཞིག་
སྣང་རུང་གི་བྱེ་བྲག་ལ་བལྟོས་ནས་རང་གི་དགག་བྱའི་ཆོས་མེད་པ་ཤེས་པར་
བྱེད་པའི་འབྲས་བུ་ཅན་ཡིན་ནོ་ཞེས་པའོ། །
གཉིས་པ་མཚན་གཞིའི་དབྱེ་བ་ནི། རྣམ་འགྲེལ་ལས། འགལ་དང་
འབྲས་བུ་དག་སྒྲུབ་དང༌། །རྒྱུ་དང་ངོ་བོ་བལྟར་རུང་བའི། །བདག་ཉིད་དང་ནི་
མ་གྲུབ་པ། །མེད་དོན་ཅན་མི་དམིགས་རྣམ་བཞི། །ཞེས་བྱུང༌། དེའི་དོན་ནི།
རྟགས་ཀྱི་དགག་བྱའི་ཆོས་མེད་པ་གོ་བར་བྱེད་པའི་དོན་ཅན་སྣང་རུང་མ་དམིགས་
པའི་རྟགས་ཆོས་ཅན། རྣམ་པ་བཞིར་ཡོད་དེ། རང་བཞིན་འགལ་དམིགས་དང༌།
འགལ་བའི་འབྲས་བུ་གྲུབ་པའི་རྟགས་དག་དང་། རྒྱུ་མ་དམིགས་པ་དང༌། ངོ་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
བོ་ལྟར་རུང་གི་བདག་ཉིད་དག་ནི་མ་གྲུབ་པ་དང་བཞི་ཡོད་པའི་ཕྱིར། དང་པོའི་
ཞལ་ལ་ཁྱབ་བྱེད་འགལ་དམིགས་དང་། བཞི་བའི་ཞར་ལ་ཁྱབ་བྱེད་མ་དམིགས་པ་
བསྟན་ཏོ། །
གསུམ་པ་དེ་ལ་རྩོད་པ་སྤོང་བ་ནི། དེ་དང་འགལ་བ་ཡི་ནི་རྒྱུ། །
དམིགས་པའི་སྦྱོར་བ་གང་ཡིན་དེ། །རྒྱུ་མཚན་དག་ནི་འགལ་བ་ཉིད། །མེད་ན་
འཁྲུལ་བ་ཅན་ཡིན་ནོ། །འགལ་འབྲས་ལ་ཡང་ཡུལ་དང་ནི། །དུས་ལ་སོགས་
པར་བལྟོས་པར་བཤད། །གཞན་དུ་འཁྲུལ་འགྱུར་མི་གྲང་བ། །སྒྲུབ་པ་ལ་ནི་
ཐལ་བ་བཞིན། །ཞེས་བྱུང༌། དེའི་ཚིག་དོན་ནི། འགལ་འབྲས་དམིགས་པས་འགལ་
ཟླ་ཁེགས་ན་འགལ་རྒྱུ་དམིགས་པས་ཀྱང་ཅེས་མི་ལེགས་ཅེ་ན། གྲང་རེག་དེ་དང་
འགལ་བ་ཡི་ནི་རྒྱུ་དམིགས་པའི་སྦྱོར་བ་གང་ཡིན་པའི་རྟགས་བུད་ཤིང་དེ་
ཆོས་ཅན། གྲང་རེག་མེད་པར་སྒྲུབ་པའི་ཁྱབ་པ་འཁྲུལ་བ་ཅན་ཡིན་ཏེ། གྲང་
རེག་གི་རྒྱུ་མཚན་ཏེ་རྒྱུ་དག་ནི་འགལ་བ་ཉིད་མེད་པའི་ཕྱིར། འོ་ན་དུ་བས་གྲང་རེག་
འགོག་པ་འཁྲུལ་ལོ་ཞེ་ན། དུ་བ་ཆོས་ཅན། དེ་སྒྲུབ་ཀྱི་འགལ་འབྲས་དམིགས་
པའི་རྟགས་ཡང་དག་ཏུ་འགྱུར་བ་ལ་ཡུལ་དང་དུས་སོགས་ཁྱད་པར་ཅན་ལ་ལྟོས་
དགོས་པར་འདོད་དེ། དེ་ལ་ལྟོས་པ་ལས་གཞན་དུ་ན་ཁྱབ་པ་འཁྲུལ་བར་འགྱུར་
བའི་ཕྱིར། དཔེར་ན་མི་གྲང་བར་སྒྲུབ་པ་ལ་ནི་ཐལ་བ་བཀོད་པ་བཞིན་ནོ། །
ཞེས་པའོ། །ཡུལ་སོགས་ལ་ལྟོས་ཚུལ་ནི། མེའི་དྲོད་ཀྱི་ཁྱབ་པའི་ཡུལ། མེ་ད་
ལྟ་བའི་འབྲས་བུར་གྱུར་བའི་དུས་དང༌། ལ་སོགས་པས་གྲང་རེག་འགོག་ནུས་
ཀྱི་མེ་ལ་མི་འཁྲུལ་བའི་གནས་སྐབས་ཁྱད་པར་ཅན་ལ་བལྟོས་དགོས་པར་བསྟན་
པ་ཡིན་ནོ། །ཡང་ན་མེ་དང་གྲང་རེག་གཞི་དེར་ཕྱི་རྒོལ་གྱི་མངོན་སུམ་ལ་སྣང་
- 78 -



རྟགས་རིགས་ལེགས་བཤད་དྲི་མ་མེད་པའི་འོད།
།
དུ་མི་རུང་བའི་ཡུལ། དུ་བ་སྣང་དུ་རུང་བའི་དུས་དང༌། སོགས་པས་དེ་དྲག་ཏུ་
འཕྱུར་བཞིན་པའི་རྣམ་པའི་ཁྱད་པར་ལ་ལྟོས་པའོ།།
གཉིས་པ་མཐའ་དཔྱད་པ་ལ། དགག་བཞག་གཉིས། དང་པོ་ནི། ཁ་
ཅིག་གིས་སྣང་རུང་མ་དམིགས་པའི་རྟགས་ཀྱི་དབྱེ་བ་བཅུ་དྲུག་གི་སྟེང་དུ་རྒྱུ་རྟགས་
བཞི་བསྣན་ནས་ཉི་ཤུ་བཤད་པ་མི་འཐད་པར་ཐལ། རྒྱུ་རྟགས་བཞི་མི་འཐད་
པའི་ཕྱིར། དེར་ཐལ། རྣམ་ངེས་ལས། འབྲས་བུའི་གྲུབ་ན་རྒྱུས་ཅིའི་ཕྱིར་མི་
འགྲུབ་ཅེ་ན། རྒྱུའི་སྒོ་ནས་མིན་ཏེ། འཁྲུལ་བའི་ཕྱིར། དཔེར་ན་འདི་ལ་གྲང་རེག་
མེད་དེ། བུད་ཤིང་ཡོད་པའི་ཕྱིར། ཞེས་དང༌། འཐད་ལྡན་ལས། རྒྱས་མིན་ཏེ་
འཁྲུལ་བའི་ཕྱིར། ཞེས་གསུངས་པའི་ཕྱིར། གཞན་ཡང་དུས་མཐའི་སྐད་ཅིག་
མའི་ཡུན་ཚད་ཀྱི་མེའི་དངོས་རྒྱུའི་ནུས་པ་ཐོགས་མེད་རྟགས་སུ་བཀོད་ཟེར་ན། དེ་
ཆོས་ཅན། གྲང་ རེག་མེད་པར་སྒྲུབ་པའི་རྟགས་ཡང་དག་མ་ཡིན་པར་ཐལ།
ཁྱོད་ཀྱི་ཡུན་ཚད་དུས་མཐའི་སྐད་ཅིག་མ་གཅིག་གི་ཡུན་ཚད་ལས་མེད་པ་གང་
ཞིག དེའི་ཡུན་ལ་ཕྱོགས་ཁྱབ་ངེས་མི་ནུས་པའི་ཕྱིར། དེར་ཐལ། རྣམ་ངེས་ལས།
རྟགས་མཐོང་བ་ལས་འབྲེལ་བ་ལ་བལྟོས་ཏེ་རྗེས་སུ་དཔག་པར་བྱ་བ་རྟོགས་
པས་ན་སྐད་ཅིག་མ་གཅིག་ལ་བར་ཆད་མེད་པའི་དེའི་སྔ་རོལ་མེ་མངོན་སུམ་
དུ་རྟོགས་པར་འགྱུར་རོ། །ཞེས་གསུངས་པའི་ཕྱིར། ཁྱབ་སྟེ། རྟགས་མཐོང་ཞེས་
པས་ཕྱོགས་ཆོས་ངེས་ཚུལ་བསྟན། ལས་ཞེས་འབྱུང་ཁུངས་ཡིན་པས་ཕྱོགས་
ཆོས་དང་རྟགས་ཆོས་ཀྱི་འབྲེལ་བ་གཉིས་ཅིག་ཅར་དུ་ངེས་མི་ནུས་པའི་ཚུལ་བསྟན།
འབྲེལ་བ་ལ་བལྟོས་ཏེ་ རྗེས་སུ་དཔག་པར་བྱ་བ་རྟོགས་ པས་ན་ཞེས་ པས་
བསྒྲུབ་བྱ་རྟོགས་པའི་རྗེས་དཔག་སྐྱེ་ཚུལ་བསྟན། སྐད་ཅིག་མ་གཅིག་ལ་སོགས་ཀྱིས་



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
དངོས་རྒྱུ་དང་དངོས་འབྲས་མེ་གཉིས་ཀྱི་བར་སྐད་ཅིག་མ་གཞན་གྱིས་མ་ཆོད་
པས་བསྒྲུབ་བྱ་རྟོགས་ཁོམ་མེད་པས་སྒྲུབ་བྱེད་རྟོགས་པའི་སྔ་རོལ་ཏུ་མེ་མངོན་སུམ་
དུ་རྟོགས་པར་བསྟན་པའི་ཕྱིར། འདི་ལ་ཅུང་ཟད་དཔྱད་རྒྱུ་སྣང༌། ཁོ་ན་རེ། རྒྱུ་
ཙམ་རྟགས་སུ་བཀོད་པའི་གྲང་རེག་མེད་པར་སྒྲུབ་པའི་རྟགས་ཡང་དག་ཡོད་པར་
ཐལ། རྒྱུ་འགལ་དམིགས་ཀྱི་རྟགས་ཡང་དག་ཡོད་པའི་ཕྱིར་ན་མ་ཁྱབ་སྟེ། འགལ་
ཟླའི་རྒྱུ་ཙམ་རྟགས་སུ་བཀོད་ན་འཁྲུལ་བར་འགྱུར་ལ། དེ་ལྟར་མ་ཡིན་པར་རང་
བཞིན་འགལ་དམིགས་ཀྱི་རྒྱུ་ཁྱད་པར་ཅན་ཞིག་བཀོད་དགོས་པའི་ཕྱིར། དེར་ཐལ།
རྣམ་ངེས་ལས། གལ་ཏེ་རྒྱུ་མཚན་འགལ་ན་གོ་བར་བྱེད་པ་ཁོ་ན་སྟེ། འདི་ན་གྲང་
འབྲས་སྤུ་ལོང་བྱེད་པ་ལ་སོགས་པའི་བྱེ་བྲག་དག་མེད་དེ། གདུང་བར་བྱེད་པའི་བྱེ་
བྲག་ དང་ཉེ་བའི་ ཕྱིར། ཞེས་ གསུངས་ པའི་ཕྱིར། བྱེ་བྲག་ཅེས་ པ་ ཁྱད་ པར་ ཅན་
ཡིན་ནོ། །
བ་གཉིས་པ་རང་ལུགས་བཤད་པ་ལ། སྣང་རུང་མ་དམིགས་པའི་རྟགས་ཡང་
དག་གི་མཚན་ཉིད་དང༌། འཇུག་དུས་དང༌། སྒྲ་བཤད་དང༌། དབྱེ་བ་དང་།དགོས་
པ་བཤད་པ་དང་ལྔ། དང་པོ་ནི། སྣང་རུང་མ་དམིགས་པའི་རྟགས་ཡང་དག་གི་
མཚན་ ཉིད་ཡོད་དེ། སྣང་རུང་མ་ དམིགས་ པའི་ཚུལ་ གསུམ་ ཡིན་ པ་ དེ་ ཡིན་ པའི་
ཕྱིར། གོ་ཐོབ་བྱས་ན། ཁྱོད་དེ་སྒྲུབ་ཀྱི་མ་དམིགས་པའི་ཚུལ་གསུམ་ཡང་ཡིན།
ཁྱོད་དེ་སྒྲུབ་ཀྱི་ཕྱོགས་ཆོས་ཅན་དུ་སོང་བའི་གང་ཟག་ལ་དེ་སྒྲུབ་ཀྱི་དགག་བྱའི་ཆོས་
སུ་བཏགས་པའི་དོན་སྣང་རུང་ཡང་ཡིན་པའི་གཞི་མཐུན་པར་དམིགས་པ་དེ།
དེ་སྒྲུབ་ཀྱི་སྣང་རུང་མ་དམིགས་པའི་རྟགས་ཡང་དག་གི་མཚན་ཉིད། མཚན་གཞི་
ནི། མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པ་ལ་མེ་མེད་པ་ལྟ་བུའོ། །
བ 80 =



རྟགས་རིགས་ལེགས་བཤད་དྲི་མ་མེད་པའི་འོད།
།
གཉིས་པ་འཇུག་དུས་ནི། དེ་སྒྲུབ་ཀྱི་དགག་བྱའི་ཆོས་ཀྱི་བཏགས་
པའི་དོན་ཕྱི་རྒོལ་དེ་ལ་སྣང་དུ་རུང་བའི་དུས་དེ་སྣང་རུང་མ་དམིགས་པའི་རྟགས་
འཇུག་པའི་དུས་ཡིན་ནོ། །དེ་ཡང་དགག་བྱ་འགོག་པ་ལ། དགག་གཞི་སྣང་དུ་
རུང་བ་དང་མི་རུང་བ་གཉིས་སུ་ངེས་ལ། མི་རུང་ན་མངོན་སུམ་གྱི་སྟོབས་ཀྱིས་
དགག་པ་བྱེད་པ་མི་སྲིད་དེ། མེད་དགག་ཡན་གར་པ་མངོན་སུམ་ལ་སྣང་དུ་མི་
རུང་བའི་ཕྱིར། དེས་ན་དགག་གཞི་མངོན་སུམ་ལ་སྣང་དུ་མི་རུང་ན་རྗེས་དཔག་གིས་
དགག་པ་བྱེད་དགོས་སོ། །དགག་གཞི་སྐབས་བབ་ཀྱི་ཕྱི་རྒོལ་གྱི་མངོན་སུམ་
ལ་སྣང་དུ་རུང་བ་ལ། དགག་གཞི་ལ་དགག་བྱའི་ཆོས་སུ་འགྲོ་རྒྱུ་དེ་སྐབས་བབ་
ཀྱི་ཕྱི་རྒོལ་གྱི་མངོན་སུམ་ལ་སྣང་དུ་རུང་བ་དང་མི་རུང་བ་གཉིས་སུ་ངེས་ལ།
དང་པོ་ལྟར་ན། ཕལ་ཆེར་མངོན་སུམ་གྱིས་དགག་པ་བྱེད་ལ། མངོན་སུམ་
གྱིས་མ་གྲུབ་ན། ཐ་སྙད་འབའ་ཞིག་སྒྲུབ་ཀྱི་རྟགས་ལ་བརྟེན་ནས་སྒྲུབ་དགོས་
པས་རང་བཞིན་མ་དམིགས་པའི་རྟགས་འཇུག་པའི་དུས་ཡིན་ནོ། །དགག་གཞི་
དེར་དགག་བྱའི་ཆོས་སུ་འགྲོ་རྒྱུ་དེ་སྐབས་ཀྱི་ཕྱི་རྒོལ་གྱི་མངོན་སུམ་ལ་སྣང་དུ་
མི་རུང་བ་ལ་དགག་པ་བྱེད་ན། དགག་གཞིའི་སྟེང་དུ་དགག་བྱའི་ཆོས་སུ་འགྲོ་
རྒྱུའི་འབྲེལ་ཟླ་མངོན་སུམ་ལ་སྣང་དུ་རུང་བ་དང་། འགལ་ཟླ་མངོན་སུམ་ལ་
སྣང་དུ་རུང་བ་གཉིས་ཡོད་ལ། དང་པོ་ལྟར་ན། དགག་བྱའི་ཆོས་སུ་འགྲོ་རྒྱུའི་
འབྲེལ་ཟླ་ལ་ངོ་བོ་རྒྱུ་འབྲས་གསུམ་དུ་ངེས་ལ། ངོ་བོ་ལ་ཁྱབ་ཆུང་བ་དང༌། ཁྱབ་
མཉམ་དང་། ཁྱབ་ཆེ་བ་གསུམ་དུ་ངེས་ཤིང༌། ཁྱབ་ཆུང་བ་དགག་པས་གཞི་དེར་
དགག་བྱའི་ཆོས་ འགོག་མི་ནུས་ལ། དགག་གཞིའི་སྟེང་དུ་ཁྱབ་མཉམ་པ་མངོན་
སུམ་ལ་སྣང་དུ་རུང་ན་རང་བཞིན་མ་དམིགས་པའི་རྟགས་འཇུག་པའི་དུས་ཡིན་ལ།



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
དགག་གཞིའི་སྟེང་དུ་ཁྱབ་ཆེ་བ་མངོན་སུམ་ལ་སྣང་དུ་རུང་ན་ཁྱབ་བྱེད་མ་དམིགས་
པའི་རྟགས་འཇུག་པའི་དུས་ཡིན་ནོ། །དགག་གཞིའི་སྟེང་དུ་དགག་བྱའི་ཆོས་སུ་འགྲོ་
རྒྱུའི་རྒྱུ་དེ་སྐབས་ཀྱི་ཕྱི་རྒོལ་གྱི་མངོན་སུམ་ལ་སྣང་དུ་རུང་ན་རྒྱུ་མ་དམིགས་པའི་
རྟགས་འཇུག་པའི་དུས་ཡིན་ནོ། །དགག་གཞིའི་སྟེང་དུ་དགག་བྱའི་ཆོས་སུ་འགྲོ་
རྒྱུའི་དངོས་འབྲས་སྣང་དུ་རུང་བ་ཡིན་ན། དངོས་འབྲས་མ་དམིགས་པའི་རྟགས་
འཇུག་པའི་དུས་ཡིན་ནོ། །དེ་ལྟར་འབྲེལ་ཟླ་མ་དམིགས་པའི་རྟགས་ལ་རྒྱུ་
ཁྱབ་ བྱེད་ རང་བཞིན་དངོས་ འབྲས་ མ་དམིགས་ པའི་ རྟགས་བཞི་ཡོད་དོ། །
དགག་གཞིའི་སྟེང་དུ་དགག་བྱའི་ཆོས་ཀྱི་འགལ་ཟླ་སྣང་དུ་རུང་བ་ཡིན་ན་འགལ་
ཟླ་དམིགས་པའི་རྟགས་འཇུག་པའི་དུས་ཡིན་ནོ། །དེའི་འགལ་ཟླ་ལ་ངོ་བོ་རྒྱུ་འབྲས་བུ་
གསུམ་ཡོད་ལ། དགག་གཞི་དེར་དགག་བྱའི་ཆོས་ཀྱི་འགལ་ཟླའི་ངོ་བོ་དང༌། དེའི་
འབྲས་བུ་སྣང་དུ་རུང་ན་རང་བཞིན་འགལ་དམིགས་དང་འགལ་འབྲས་དམིགས་
པའི་རྟགས་འཇུག་པའི་དུས་ཡིན་ནོ། །དགག་གཞི་དེར་དགག་བྱའི་ཆོས་ཀྱི་
འགལ་ཟླའི་རྒྱུ་དངོས་དང་དེའི་འབྲས་བུ་སྣང་དུ་རུང་ན། རྒྱུ་འགལ་དམིགས་
དང་།རྒྱུ་དང་འགལ་བའི་འབྲས་བུ་དམིགས་པའི་རྟགས་འཇུག་པའི་དུས་ཡིན་
ནོ། །དེའི་བདག་ཉིད་གཅིག་པའི་ཁྱབ་བྱེད་ཀྱི་འགལ་ཟླ་དངོས་སྣང་དུ་རུང་ན།
ཁྱབ་བྱེད་འགལ་དམིགས་ཀྱི་རྟགས་འཇུག་པའི་དུས་ཡིན་ནོ། །དེའི་འབྲས་བུ་
དངོས་ཀྱི་འགལ་ཟླ་སྣང་དུ་རུང་ན་འབྲས་བུ་འགལ་དམིགས་ཀྱི་རྟགས་འཇུག་
པའི་དུས་ཡིན་ནོ། །དེ་ལྟར་འབྲེལ་ཟླ་མ་དམིགས་པའི་རྟགས་བཞི། འགལ་ཟླ་
དམིགས་པའི་རྟགས་དྲུག་སྟེ་དགག་རྟགས་བཅུར་འགྱུར་རོ། །
| གསུམ་པ་སྒྲ་བཤད་ནི། མེ་ཚད་མས་མ་དམིགས་པ་ཆོས་ཅན། ཁྱོད་



རྟགས་རིགས་ལེགས་བཤད་དྲི་མ་མེད་པའི་འོད།
།
ལ་མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པར་བྱེད་པའི་སྣང་རུང་མ་
དམིགས་པའི་གཏན་ཚིགས་ཞེས་བརྗོད་པའི་རྒྱུ་མཚན་ཡོད་དེ། མེ་མེད་མཚན་
མོའི་རྒྱ་མཚོར་དུ་བ་མེད་པར་སྒྲུབ་པར་བྱེད་པའི་དགག་བྱའི་ཆོས་དེ་ཡོད་ན་ཕྱོགས་
ཆོས་ཅན་དུ་སོང་བའི་རྒོལ་བ་ལ་སྣང་དུ་རུང་བ་ཡིན་པའི་མ་དམིགས་པའི་རྟགས་
ཡིན་པས་དེ་ལྟར་བརྗོད་པའི་ཕྱིར། དེ་སྒྲུབ་ཀྱི་སྣང་རུང་མ་དམིགས་པའི་རྟགས་
ཡང་དག་ཡིན་ན་དེ་སྒྲུབ་ཀྱི་དགག་བྱའི་ཆོས་ཡོད་ན་དེ་སྒྲུབ་ཀྱི་སྐབས་ཀྱི་ཕྱི་
རྒོལ་ལ་སྣང་དུ་རུང་བ་དང༌། དེ་ལ་བརྟེན་ནས་དེ་སྒྲུབ་ཀྱི་ཕྱི་རྒོལ་ཡང་དག་
གིས་དགག་བྱའི་ཆོས་ཚད་མས་མེད་པར་ངེས་ནུས་པ་ཞིག་དགོས་པ་ཡིན་ནོ། །
ཡིག་བཞི་བ་དབྱེ་བ་ནི། འབྲེལ་ཟླ་མ་དམིགས་པའི་སྣང་རུང་མ་དམིགས་
པའི་རྟགས་ཡང་དག་དང༌། འགལ་ཟླ་དམིགས་པའི་སྣང་རུང་མ་དམིགས་
པའི་ རྟགས་ ཡང་ དག་དང་ གཉིས། དང་ པོ་ལ། མཚན་ ཉིད་ དབྱེ་ བ་
གཉིས། དང་པོ་ནི། སྣང་རུང་མ་དམིགས་པའི་ཚུལ་གསུམ་ཡང་ཡིན། དེ་སྒྲུབ་
ཀྱི་དགག་བྱའི་ཆོས་སུ་བཏགས་པའི་དོན་གྱི་འབྲེལ་ཡུལ་མ་གྲུབ་པ་རྟགས་སུ་བཀོད་པ་ཡང་
ཡིན་པའི་གཞི་མཐུན་པར་དམིགས་པ་དེ། དེ་སྒྲུབ་ཀྱི་སྣང་རུང་མ་དམིགས་པའི་
འབྲེལ་ཟླ་མ་དམིགས་པའི་རྟགས་ཡང་དག་གི་མཚན་ཉིད། གཉིས་པ་དབྱེ་ན།
རྒྱུ་ཁྱབ་བྱེད་རང་བཞིན་དངོས་འབྲས་མ་དམིགས་པའི་སྣང་རུང་གི་རྟགས་ཡང་
དག་བཞི། དང༌པོའི་མཚན་ཉིད། མ་དམིགས་པའི་སྣང་རུང་གི་ཚུལ་གསུམ་གང་
ཞིག དེ་སྒྲུབ་ཀྱི་དགག་བྱའི་ཆོས་སུ་འགྲོ་རྒྱུའི་རྒྱུ་བཀག་པ་རྟགས་སུ་སྦྱར་བ། དཔེར་
ན། མེ་མེད་མཚན་མོའི་རྒྱ་མཚོར་དུ་བ་མེད་པར་སྒྲུབ་པ་ལ་མེ་མེད་པ་ལྟ་བུའོ། །དེ་ལ་
རྒྱུ་མ་དམིགས་པའི་གཏན་ཚིགས་ཞེས་བརྗོད་པའི་རྒྱུ་མཚན་ཡོད་དེ། མེ་ནི་དུ་བའི་



ཀུན་མཁྱེན་དགོངས་རྒྱན། ་་་་་་་
དེབ་ཕྲེང་བདུན་པ།
རྒྱུ་ཡིན་ལ། དེ་མ་དམིགས་པ་རྟགས་སུ་བཀོད་པས་ན་དེ་ལྟར་བརྗོད་པའི་ཕྱིར།
གཉིས་ པ་ དེ་སྒྲུབ་ ཀྱི་ཁྱབ་ བྱེད་ མ་དམིགས་ པའི་ སྣང་ རུང་ གི་ རྟགས་ ཡང་
དག་གི་མཚན་ཉིད། གང་ཞིག དེ་སྒྲུབ་ཀྱི་དགག་བྱའི་ཆོས་སུ་འགྲོ་རྒྱུའི་བདག་
གཅིག་པའི་ཁྱབ་བྱེད་བཀག་པ་རྟགས་སུ་སྦྱར་བ། དཔེར་ན། ཤིང་གིས་དབེན་པའི་
བྲག་རྫོང་ན་ཤ་བ་མེད་པར་སྒྲུབ་པ་ལ་ཤིང་མེད་པ་ལྟ་བུའོ། །དེ་ལ་ཁྱབ་བྱེད་
མ་དམིགས་པའི་གཏན་ཚིགས་ཞེས་བརྗོད་པའི་རྒྱུ་མཚན་ཡོད་དེ། ཤིང་དེ་ཤ་
བའི་ཁྱབ་བྱེད་ཡིན་ལ། དེ་མ་དམིགས་པ་རྟགས་སུ་བཀོད་པས་དེ་ལྟར་བརྗོད་
པའི་ཕྱིར། གསུམ་པ་རང་བཞིན་མི་དམིགས་པའི་སྣང་རུང་གི་རྟགས་ཡང་དག་
གི་མཚན་ཉིད། གང་ཞིག དེ་སྒྲུབ་ཀྱི་དགག་བྱའི་ཆོས་ཀྱི་རང་བཞིན་བཀག་པ་
རྟགས་སུ་སྦྱར་བ། དཔེར་ན། བུམ་པ་སྣང་རུང་མ་དམིགས་པའི་ས་ཕྱོགས་བུམ་པ་
མེད་པར་སྒྲུབ་པ་ལ་བུམ་པ་སྣང་རུང་ཚད་མས་མ་དམིགས་པ་ལྟ་བུའོ། །དེ་ལ་
རང་བཞིན་མ་དམིགས་པའི་གཏན་ཚིགས་ཞེས་བརྗོད་པའི་རྒྱུ་མཚན་ཡོད་དེ།
བུམ་པ་ཚད་མས་དམིགས་པ་དེ་བུམ་པ་ཡོད་པའི་རང་བཞིན་ཡིན་ལ། དེ་མ་དམིགས་
པ་རྟགས་སུ་བཀོད་པས་དེ་ལྟར་བརྗོད་པའི་ཕྱིར། བཞི་བ་དེ་སྒྲུབ་ཀྱི་དངོས་འབྲས་
མ་དམིགས་པའི་སྣང་རུང་གི་རྟགས་ཡང་དག་གི་མཚན་ཉིད། གང་ཞིག དེ་སྒྲུབ་
ཀྱི་དགག་བྱའི་ཆོས་ཀྱི་དངོས་འབྲས་བཀག་པ་རྟགས་སུ་སྦྱར་བ། དཔེར་ན།
དུ་བས་དབེན་པའི་ར་བ་ན་དུ་བའི་དངོས་རྒྱུ་ནུས་པ་ཐོགས་མེད་མེད་པར་སྒྲུབ་
པ་ལ་དུ་བ་མེད་པ་ལྟ་བུའོ། །ཁྱོད་ལ་དངོས་འབྲས་མ་དམིགས་པའི་གཏན་ཚིགས་
ཞེས་བརྗོད་པའི་རྒྱུ་མཚན་ཡོད་དེ། དུ་བའི་དངོས་རྒྱུ་ནུས་པ་ཐོགས་མེད་ཀྱི་དངོས་
འབྲས་དུ་བ་ཡིན་ལ། དེ་མ་དམིགས་པ་རྟགས་སུ་བཀོད་པས་དེ་ལྟར་བརྗོད་
- 84 -



རྟགས་རིགས་ལེགས་བཤད་དྲི་མ་མེད་པའི་འོད།
པའི་ཕྱིར་རོ། ། ག་བ
བ་གཉིས་པ་ལ་མཚན་ཉིད། དབྱེ་བ་གཉིས། དང་པོ་འགལ་ཟླ་དམིགས་
པའི་སྣང་རུང་གི་རྟགས་ཡང་དག་གི་མཚན་ཉིད། དེ་སྒྲུབ་ཀྱི་དགག་བྱའི་ཆོས་ཀྱི་
འགལ་ཟླ་རྟགས་སུ་སྦྱར་བའི་སྣང་རུང་མ་དམིགས་པའི་ཚུལ་གསུམ་ཡིན་པ།
གཉིས་པ་དབྱེ་བ་ནི། ལྷན་ཅིག་མི་གནས་འགལ་ལ་བརྟེན་པའི་འགལ་ཟླ་
དམིགས་པའི་སྣང་རུང་གི་རྟགས་ཡང་དག་དང་། ཕན་ཚུན་སྤངས་འགལ་ལ་
བརྟེན་པའི་འགལ་ཟླ་དམིགས་པའི་སྣང་རུང་གི་རྟགས་ཡང་དག་གཉིས། དང་
པོ་ལ་མཚན་ཉིད། དབྱེ་བ་གཉིས། དང་པོ་ལྷན་ཅིག་མི་གནས་འགལ་ལ་བརྟེན་
པའི་འགལ་ཟླ་དམིགས་པའི་སྣང་རུང་གི་རྟགས་ཡང་དག་གི་མཚན་ཉིད། དགག་
བྱའི་ཆོས་དང་ལྷན་ཅིག་མི་གནས་འགལ་ལ་བརྟེན་པའི་སྒོ་ནས་མི་མཐུན་པར་
གནས་པའི་འགལ་ཟླ་དམིགས་པའི་སྣང་རུང་གི་ཚུལ་གསུམ་ཡིན་པ། གཉིས་
པ་དབྱེ་བ་ནི། རྣམ་འགྲེལ་ལས། རྒྱུ་འགལ་དམིགས་དང༌། ཁྱབ་བྱེད་འགལ་
དམིགས་དང༌། རང་བཞིན་འགལ་དམིགས་དང༌། འགལ་འབྲས་དམིགས་པ་
དང༌། འབྲས་བུ་འགལ་དམིགས་དང་། རྒྱུ་དང་འགལ་བའི་འབྲས་བུ་དམིགས་
པ་སྟེ་དྲུག་གསུངས། དཔེར་ན། རྒྱུ་འགལ་དམིགས་ནི། མེ་སྟོབས་ཆེན་པོས་ཁྱབ་
པར་གནོན་པའི་ཤར་ཕྱོགས་ཀྱི་གཞིར་གྲང་འབྲས་སྤུ་ལོང་བྱེད་མེད་པར་སྒྲུབ་
པ་ལ་མེ་སྟོབས་ཆེན་པོས་ཁྱབ་པར་ནོན་པ་ལྟ་བུའོ། །དེ་ལ་རྒྱུ་འགལ་དམིགས་
ཀྱི་གཏན་ཚིགས་ཞེས་བརྗོད་པའི་རྒྱུ་མཚན་ཡོད་དེ། གྲང་འབྲས་སྤུ་ལོང་བྱེད་
ཀྱི་རྒྱུ་གྲང་རེག་དེ་དང་འགལ་བའི་མེ་དམིགས་པ་རྟགས་སུ་བཀོད་པས་ན་དེ་
ལྟར་བརྗོད་པའི་ཕྱིར། ཁྱབ་བྱེད་འགལ་དམིགས་ནི། མེ་སྟོབས་ཆེན་པོས་ཁྱབ་
85 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པར་ནོན་པའི་ཤར་ཕྱོགས་ཀྱི་གཞིར་བ་མོའི་རེག་པ་རྒྱུན་ཆགས་མེད་པར་སྒྲུབ་
པ་ལ་མེ་སྟོབས་ཆེན་པོས་ཁྱབ་པར་ནོན་པ་ལྟ་བུའོ། །དེ་ལ་ཁྱབ་བྱེད་འགལ་
དམིགས་ཀྱི་གཏན་ཚིགས་ཞེས་བརྗོད་པའི་རྒྱུ་མཚན་ཡོད་དེ། བ་མོའི་རེག་པའི་ཁྱབ་
བྱེད་གྲང་རེག་དེ་དང་འགལ་བའི་མེ་དམིགས་པ་རྟགས་སུ་བཀོད་པས་ན་དེ་
ལྟར་བརྗོད་ པའི་ ཕྱིར། རང་བཞིན་འགལ་དམིགས་ནི། མེ་སྟོབས་ཆེན་པོས་
ཁྱབ་པར་ནོན་པའི་ཤར་ཕྱོགས་ཀྱི་གཞིར་གྲང་རེག་རྒྱུན་ཆགས་པ་མེད་པར་
སྒྲུབ་པ་ལ་མེ་སྟོབས་ཆེན་པོས་ཁྱབ་པར་ནོན་པ་ལྟ་བུའོ། །དེ་ལ་རང་བཞིན་འགལ་
དམིགས་ཞེས་བརྗོད་པའི་རྒྱུ་མཚན་ཡོད་དེ། གྲང་རེག་གི་རང་བཞིན་དེ་དང་
འགལ་བ་མེ་ཡིན་ལ། མེ་དེ་ དམིགས་ པ་རྟགས་སུ་བཀོད་ པས་ན་དེ་ ལྟར་
བརྗོད་ པའི་ ཕྱིར། འགལ་འབྲས་དམིགས་པ་ནི། དུ་བ་དྲག་འཕྱུར་བས་ཁྱབ་
པར་ནོན་པའི་ཤར་ཕྱོགས་ཀྱི་གཞིར་གྲང་རེག་སྟོབས་ཆེན་རྒྱུན་ཆགས་པ་མེད་
པར་སྒྲུབ་པ་ལ་དུ་བ་དྲག་འཕྱུར་བས་ཁྱབ་པར་ནོན་པ་ལྟ་བུའོ། ། དེ་ལ་འགལ་འབྲས་
དམིགས་པ་ཞེས་བརྗོད་པའི་རྒྱུ་མཚན་ཡོད་དེ། གྲང་རེག་དང་འགལ་བ་མེ་ཡིན་ལ།
དེའི་འབྲས་བུ་དུ་བ་དམིགས་པ་རྟགས་སུ་བཀོད་པས་ན་དེ་ལྟར་བརྗོད་པའི་
ཕྱིར། འབྲས་བུ་འགལ་དམིགས་ནི། མེ་སྟོབས་ཆེན་པོས་ཁྱབ་པར་ནོན་པའི་
ཤར་ཕྱོགས་ཀྱི་གཞིར་གྲང་རྒྱུའི་ནུས་པ་ཐོགས་མེད་མེད་པར་སྒྲུབ་པ་ལ་མེ་སྟོབས་
ཆེན་པོས་ཁྱབ་པར་ནོན་པ་ལྟ་བུའོ། །དེ་ལ་འབྲས་བུ་འགལ་དམིགས་ཞེས་བརྗོད་
པའི་རྒྱུ་མཚན་ཡོད་དེ། གྲང་རྒྱུའི་ནུས་པ་ཐོགས་མེད་ཀྱི་འབྲས་བུ་གྲང་རེག་དང་
འགལ་བ་མེ་ཡིན་ལ། དེ་དམིགས་པ་རྟགས་སུ་བཀོད་པས་ན་དེ་ལྟར་བརྗོད་
པའི་ཕྱིར། རྒྱུ་དང་འགལ་བའི་འབྲས་བུ་དམིགས་པ་ནི། དུ་བ་དྲག་འཕྱུར་བས་
- 86



རྟགས་རིགས་ལེགས་བཤད་དྲི་མ་མེད་པའི་འོད།
།
ཁྱབ་པར་ནོན་པའི་ཤར་ཕྱོགས་ཀྱི་གཞིར་གྲང་འབྲས་སྤུ་ལོང་བྱེད་སྟོབས་ཆེན་
རྒྱུན་ཆགས་པ་མེད་པོར་སྒྲུབ་པ་ལ་དུ་བ་དྲག་འཕྱུར་བས་ཁྱབ་པར་ནོན་པ་ལྟ་
བུའོ། །དེ་ལ་རྒྱུ་དང་འགལ་བའི་འབྲས་བུ་དམིགས་པ་ཞེས་བརྗོད་པའི་རྒྱུ་མཚན་
ཡོད་དེ། གྲང་འབྲས་སྤུ་ལོང་བྱེད་ཀྱི་རྒྱུ་གྲང་རེག་དེ་དང་འགལ་བ་མེའི་འབྲས་
བུ་དུ་བ་དམིགས་པ་རྟགས་སུ་སྦྱར་བས་ན་དེ་ལྟར་བརྗོད་པའི་ཕྱིར་རོ། །ལྷན་
ཅིག་མི་གནས་འགལ་ལ་བརྟེན་པའི་འགལ་ཟླ་དམིགས་པའི་རྟགས་དེ་ལ་རྒྱས་
པར་དབྱེ་ན་བཅུ་གཉིས་ཡོད་དེ། འགལ་བའི་ རང་བཞིན་དམིགས་ པ་བཞི་དང༌། །
འགལ་བའི་འབྲས་བུ་དམིགས་པ་བཞི་དང༌། འགལ་བའི་ཁྱབ་བྱེད་དམིགས་
པ་བཞི་དང་བཅུ་གཉིས་ཡོད་པའི་ཕྱིར། དང་པོ་འགལ་བའི་རང་བཞིན་དམིགས་པ་
བཞི་བཞག་ཏུ་ཡོད་དེ། མེ་སྟོབས་ཆེན་པོས་ཁྱབ་པར་ནོན་པའི་གཞིར་གྲང་རེག་
དང་ གྲང་འབྲས་ སྤུ་ལོང་བྱེད་དང༌། གྲང་རྒྱའི་ནུས་པ་ཐོགས་མེད་དང༌། བ་
མོའི་རེག་པ་རྣམས་རེ་རེ་ནས་མེད་པར་སྒྲུབ་པ་ལ། མེ་སྟོབས་ཆེན་པོས་ཁྱབ་
པར་ནོན་པ་ལྟ་བུའོ། །གཉིས་པ་འགལ་བའི་འབྲས་བུ་དམིགས་པ་བཞི་བཞག་
ཏུ་ཡོད་དེ། དུ་བ་དྲག་འཕྱུར་བས་ཁྱབ་པར་ནོན་པའི་ཤར་གཞིར་དེ་བཞི་རེ་རེ་
ནས་མེད་པར་སྒྲུབ་པ་ལ་དུ་བ་དྲག་འཕྱུར་བ་ལྟ་བུའོ། །གསུམ་པ་འགལ་བའི་ཁྱབ་
བྱ་དམིགས་པ་བཞི་བཞག་ཏུ་ཡོད་དེ། ཙནྡན་གྱི་མེ་སྟོབས་ཆེན་པོས་ཁྱབ་པར་
ནོན་པའི་ཤར་གཞིར་དེ་བཞི་རེ་རེ་ནས་མེད་པར་སྒྲུབ་པ་ལ་ཙནྡན་གྱི་མེ་སྟོབས་
ཆེན་པོ་ལྟ་བུའོ། །
བ ཏ གཉིས་པ་ལ་མཚན་ཉིད། དབྱེ་བ་གཉིས། དང་པོ་ཕན་ཚུན་སྤངས་
འགལ་ལ་བརྟེན་པའི་འགལ་ཟླ་དམིགས་པའི་སྣང་རུང་གི་རྟགས་ཡང་དག་གི་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
མཚན་ཉིད། དགག་བྱའི་ཆོས་དང་ཕན་ཚུན་སྤངས་འགལ་ལ་བརྟེན་པའི་སྒོ་ནས་
མི་མཐུན་པར་གནས་པའི་འགལ་ཟླ་དམིགས་པའི་སྣང་རུང་གི་ཚུལ་གསུམ་ཡིན་པ། །
གཉིས་པ་དབྱེ་བ་ནི། ངེས་པས་ལྟོས་པ་འགོག་པ་དང་། ལྟོས་པས་ངེས་པ་འགོག་
པའི་འགལ་ཟླ་དམིགས་པའི་སྣང་རུང་གི་རྟགས་ཡང་དག་གཉིས། མཚན་གཞི་
ནི་རིམ་པ་བཞིན། བུམ་པ་འཇིག་པ་ཕྱིས་འབྱུང་གི་རྒྱུ་དོན་གཞན་ལ་ལྟོས་པ་
མེད་པར་སྒྲུབ་པ་ལ་རང་གྲུབ་ཙམ་ནས་འཇིག་ངེས་ལྟ་བུ་དང༌། གོས་དཀར་པོ་
རང་གྲུབ་ཙམ་ནས་ཚོན་ཅན་དུ་མེད་པར་སྒྲུབ་པ་ལ་ཚོན་ཅན་དུ་འགྱུར་བ་ལ་
ཕྱིས་འབྱུང་གི་རྒྱུ་ལ་ལྟོས་པ་ལྟ་བུའོ། །ཡང་དགག་རྟགས་ཉེར་གཅིག་བཞག་
ཚུལ་ཡོད་དེ། འབྲེལ་ཟླ་མི་དམིགས་པ་བཞི་དང༌། ལྷན་ཅིག་མི་གནས་འགལ་
ལ་བརྟེན་པའི་འགལ་ཟླ་དམིགས་པའི་རྟགས་བཅུ་གཉིས་དང༌། ཕན་ཚུན་སྤངས་
འགལ་ལ་བརྟེན་པ་གཉིས་དང༌། མི་སྣང་བ་མ་དམིགས་པ་གསུམ་དང༌། ཉེར་
གཅིག་འདྲེན་ཚུལ་ ཡོད་ པའི་ ཕྱིར། ཛེ་ཏཱ་རིས་འགལ་བའི་ གཏན་ཚིགས་ཉེར་ ལྔ་
འདྲེན་ཚུལ་ཡོད་དེ། སྔ་མ་ཉེར་གཅིག་གི་སྟེང་དུ་འགལ་བའི་ཁྱབ་བྱ་དམིགས་
པ་བཞི་དང་ཉེར་ལྔ་ཡོད་པའི་ཕྱིར། དེ་བཞི་འཇོག་ཚུལ་ཡོད་དེ། ཙནྡན་གྱི་མེ་
སྟོབས་ཆེན་པོས་ཁྱབ་པར་ནོན་པའི་ཤར་གཞིར་དེ་བཞི་རེ་རེ་ནས་མེད་པར་སྒྲུབ་
པ་ལ་ཤར་གྱི་རིའི་ཙནྡན་གྱི་མེ་སྟོབས་ཆེན་པོས་ཁྱབ་པར་ནོན་པ་ལྟ་བུའོ། །
ལྔ་བ་དགོས་པ་བཤད་པ་ནི། སྣང་རུང་མ་དམིགས་པའི་གཏན་ཚིགས་
བཤད་པ་ནི་སྤང་གཉེན་གྱི་རྣམ་བཞག་ལེགས་པར་ཤེས་པའི་ཆེད་ཡིན་པའི་
ཕྱིར་རོ། །
༣
འོ་



རྟགས་རིགས་ལེགས་བཤད་དྲི་མ་མེད་པའི་འོད།
།
གཉིས་པ་རྟགས་ཡང་དག་ལ་བསྒྲུབ་བྱའི་ཆོས་ཀྱི་སྒོ་ནས་དབྱེ་བ་
གཉིས། སྒྲུབ་རྟགས་ཡང་དག་དང༌། དགག་རྟགས་ཡང་དག་གཉིས། མཚན་
ཉིད་ནི་ རིམ་པ་ལྟར། དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་ཡིན་ན་སྒྲུབ་པ་ཡིན་
དགོས་པའི་ཚུལ་གསུམ་ཡིན་པའི་གཏན་ཚིགས་དང༌། དེ་སྒྲུབ་ཀྱི་དངོས་ཀྱི་བསྒྲུབ་
བྱའི་ཆོས་ཡིན་ན་དགག་པ་ཡིན་དགོས་པའི་ཚུལ་གསུམ་ཡིན་པའི་གཏན་ཚིགས།
དང་པོ་ལ་དབྱེ་ན། འབྲས་རང་གཉིས། གཉིས་པ་ལ་དབྱེ་ན། མི་སྣང་བ་དང་
སྣང་རུང་གི་རྟགས་ཡང་དག་གཉིས་སོ། །
གསུམ་པ་རྟགས་ཡང་དག་ལ་བསྒྲུབ་བྱའི་སྒོ་ནས་དབྱེ་བ་གསུམ་ཡོད་
དེ། དངོས་སྟོབས་ཀྱི་རྟགས་ཡང་དག་དང་། གྲགས་པའི་རྟགས་ཡང་དག་དང༌།
ཡིད་ཆེས་ཀྱི་རྟགས་ཡང་དག་དང་གསུམ། དང་པོ་དངོས་སྟོབས་ཀྱི་རྟགས་ཡང་
དག་གི་མཚན་ཉིད། དེ་སྒྲུབ་ཀྱི་བསྒྲུབ་བྱ་དངོས་པོ་སྟོབས་ཞུགས་ཀྱི་གྲུབ་པའི་
ཚུལ་གསུམ་ཡིན་པའི་གཏན་ཚིགས། མཚན་གཞི་ནི། སྒྲ་མི་རྟག་སྒྲུབ་པ་ལ་བྱས་པ་
ལྟ་བུའོ། །དེ་ལ་དབྱེ་ན་རང་ཡིན་གྱི་འབྲས་རང་མ་དམིགས་པའི་རྟགས་གསུམ་ཡོད་
དོ། །དངོས་སྟོབས་ཀྱི་རིགས་པ་ནི་རྟགས་དེ་ཡིན་ན་བསྒྲུབ་བྱའི་ཆོས་དེ་ཡོད་དགོས་པ་
དང༌། རྟགས་དེ་ཡིན་ན་བསྒྲུབ་བྱའི་ཆོས་དེ་ཡིན་དགོས་པ་ནི་གྲགས་པ་ཙམ་མམ་
འདོད་པ་ཙམ་མ་ཡིན་པར་ཀུན་རྫོབ་གནས་ཐབས་ཀྱི་དབང་དུ་བྱས་ན་རྩོད་གཞི་
དེའི་ རང་བཞིན་དུ་གྲུབ་པའི་རྟགས་ཞིག་དགོས་ལ། རིགས་པ་དེའི་བསྒྲུབ་
བྱ་དེ་གཞལ་བྱ་ཅུང་ཟད་ལྐོག་གྱུར་ཡིན་དགོས་ལ། དེ་ནི་སྐབས་དེར་མངོན་སུམ་གྱིས་
ངེས་མི་ནུས་ལ་ལུང་ལ་བརྟེན་ནས་ངེས་མི་དགོས་པར་རིགས་པ་ཙམ་གྱིས་
རྟོགས་ནུས་པའི་ཆོས་དེའོ། །གཉིས་པ་གྲགས་རྟགས་ཡང་དག་གི་མཚན་ཉིད། དེ་
– 89



ཀུན་མཁྱེན་དགོངས་རྒྱན། ་་་
དེ བ་ཕྲེང་བདུན་པ།
སྒྲུབ་ཀྱི་བསྒྲུབ་བྱ་བརྡའི་དབང་གིས་བཞག་པའི་ཚུལ་གསུམ་ཡིན་པའི་གཏན་ཚིགས།
མཚན་གཞི་ནི། རི་བོང་ཅན་ཟླ་སྒྲས་བརྗོད་རུང་ཡིན་པར་སྒྲུབ་པ་ལ་རྟོག་ཡུལ་
ན་ཡོད་པ་ལྟ་བུའོ། །གྲགས་རྟགས་ནི། དངོས་སྟོབས་ཀྱི་རྟགས་ལྟ་བུ་མ་ཡིན་
པར་བསྒྲུབ་གཞི་དེ་བསྒྲུབ་བྱའི་ཆོས་དེ་ཡིན་པར་བརྡ་འདོད་ཙམ་གྱིས་བཞག་པ་
ཞིག་དགོས་སོ། །གསུམ་པ་ཡིད་ཆེས་ཀྱི་རྟགས་ཡང་དག་གི་མཚན་ཉིད། དབྱེ་
བ་གཉིས། དང་པོ་ཡིད་ཆེས་ཀྱི་རྟགས་ཡང་དག་གི་མཚན་ཉིད། དེ་སྒྲུབ་ཀྱི་བསྒྲུབ་
བྱ་སྐབས་བབ་ཀྱི་ཕྱི་རྒོལ་གྱིས་ཡིད་ཆེས་ཀྱིས་གྲུབ་དགོས་པའི་ཚུལ་གསུམ་
པའི་གཏན་ཚིགས། མཚན་གཞི་ནི། སྦྱིན་པའི་ལོངས་སྤྱོད་ཁྲིམས་ཀྱི་བདེ་ཞེས་
པའི་ལུང་རང་གི་བསྟན་བྱའི་དོན་ལ་མི་སླུ་བར་སྒྲུབ་པ་ལ་དཔྱད་པ་གསུམ་གྱིས་
དག་པའི་ལུང་ལྟ་བུའོ། །ཡིད་ཆེས་ཀྱི་རྟགས་ནི་དངོས་སྟོབས་ཀྱི་རྟགས་དང་གྲགས་
རྟགས་ཙམ་མ་ཡིན་པར་གཞལ་བྱ་དཔོག་པ་པོས་ཡིད་ཆེས་ལེགས་པར་རྙེད་པའི་
རྟགས་ཞིག་དགོས་སོ། །དེའི་བསྒྲུབ་བྱ་ཡང་ཤིན་ལྐོག་ཡིན་དགོས་ལ། དེ་ནི་
སྐབས་དེར་མངོན་སུམ་མ་ཟད་དངོས་སྟོབས་ཀྱི་རྟགས་ལ་བརྟེན་ནས་ངེས་མི་
ནུས་པར་ཡིད་ཆེས་ཀྱི་ལུང་སོགས་ལ་བརྟེན་ནས་ངེས་དགོས་སོ། །དཔྱད་པ་
གསུམ་གྱིས་དག་ཚུལ་ཡོད་དེ། མཐོང་བ་མངོན་གྱུར་སྟོན་པའི་ཆ་ལ་མངོན་སུམ་
ཚད་མས་གནོད་པ་མེད་པ་དང༌། མ་མཐོང་བ་ཅུང་ཟད་ལྐོག་གྱུར་སྟོན་པའི་ཆ་
ལ་དངོས་སྟོབས་ཀྱིས་གནོད་པ་མེད་པ་དང་། མ་མཐོང་བ་ཤིན་ལྐོག་སྟོན་པའི་
ཆ་རྣམས་ལ་རང་ཚིག་འགལ་བ་སོགས་ཀྱིས་གནོད་པ་མེད་པ་དང་གསུམ་པོ་དེ་
ཡིན་པའི་ཕྱིར་ཏེ། རྣམ་འགྲེལ་ལས། མཐོང་དང་མ་མཐོང་དངོས་པོ་ཡི། །དོན་དེ་
དག་ལ་མངོན་སུམ་དང༌། །རྗེས་སུ་དཔག་རྣམ་གཉིས་ཀྱིས་ཀྱང༌། །གནོད་མེད་
N) -



དུས་ རྟ གས་རིགས་ལེགས་བཤད་དྲི་མ་མེད་པའི་འོད།
།
འདི་ནི་མི་སླུ་བའོ། །ཞེས་གསུངས་པའི་ ཕྱིར། གཉིས་པ་ཡིད་ཆེས་ཀྱི་རྟགས་
ཡང་དག་ལ་དབྱེ་ན། རང་ཡིན་གྱི་འབྲས་རང་མ་དམིགས་པའི་རྟགས་ཡང་དག་
གསུམ་ཡོད་དེ། ཡིད་ཆེས་ཀྱི་འབྲས་རྟགས་ནི། སྦྱིན་པའི་ལོངས་སྤྱོད་ཁྲིམས་ཀྱི་
བདེ་ཞེས་པའི་ལུང་རང་གི་བསྟན་བྱ་རྟོགས་པའི་བློ་སྔོན་དུ་སོང་བར་སྒྲུབ་པ་ལ་
དཔྱད་པ་གསུམ་གྱིས་དག་པའི་ལུང་ལྟ་བུའོ། །ཡིད་ཆེས་ཀྱི་རང་བཞིན་གྱི་རྟགས་
ནི། སྦྱིན་པའི་ལོངས་སྤྱོད་ཁྲིམས་ཀྱི་བདེ་ཞེས་པའི་ལུང་རང་གི་བསྟན་བྱའི་དོན་ལ་
མི་སླུ་བར་སྒྲུབ་པ་ལ་དཔྱད་པ་གསུམ་གྱིས་དག་པའི་ལུང་ལྟ་བུའོ། །ཡིད་ཆེས་
ཀྱི་མ་དམིགས་པའི་རྟགས་ནི། སྦྱིན་པའི་ལོངས་སྤྱོད་ཁྲིམས་ཀྱི་བདེ་ཞེས་པའི་
ལུང་རང་གི་བསྟན་བྱའི་དོན་ལ་སླུ་བ་མེད་པར་སྒྲུབ་པ་ལ་དཔྱད་པ་གསུམ་གྱིས་དག་
པའི་ལུང་ལྟ་བུ་དང་གསུམ་ཡོད་པའི་ཕྱིར་རོ། ། །
བཞི་བ་རྟགས་ཡང་དག་ལ་སྒྲུབ་ཚུལ་གྱི་སྒོ་ནས་དབྱེ་བ་ལ། དོན་སྒྲུབ་
ཀྱི་རྟགས་ཡང་དག་དང༌། ཐ་སྙད་སྒྲུབ་ཀྱི་རྟགས་ཡང་དག་དང་གཉིས། དང་པོ་
དོན་སྒྲུབ་ཀྱི་རྟགས་ཡང་དག་གི་མཚན་ཉིད། དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་ཡང་ཡིན་མཚན་ཉིད་ཡིན་པའི་གཞི་མཐུན་པ་ཡོད་པའི་དེ་སྒྲུབ་
ཀྱི་ ཚུལ་ གསུམ་ ཚང་ བའི་ གཏན་ཚིགས། མཚན་གཞི་ནི། སྒྲ་སྐད་ཅིག་མར་
སྒྲུབ་པ་ལ་བྱས་པ་ལྟ་བུའོ། །ཐ་སྙད་སྒྲུབ་ཀྱི་རྟགས་ཡང་དག་གི་མཚན་ཉིད། དེ་
སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་བཟུང་བྱ་ཡང་ཡིན་ཁྱོད་ཀྱི་མཚོན་བྱ་ཡང་
ཡིན་པའི་གཞི་མཐུན་པ་ཡོད་པའི་དེ་སྒྲུབ་ཀྱི་ཚུལ་གསུམ་ཡིན་པའི་གཏན་ཚིགས།
སྒྲ་མི་རྟག་སྒྲུབ་པ་ལ་བྱས་པ་ལྟ་བུའོ། །དེ་གཉིས་ཀའི་མཚན་གཞི་ནི། མེ་མེད་
མཚན་མོའི་རྒྱ་མཚོར་དུ་མེད་དུ་སྒྲུབ་པ་ལ་མེ་མེད་པ་ལྟ་བུའོ། །ཐ་སྙད་འབའ་
9| +



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཞིག་སྒྲུབ་ཀྱི་རྟགས་ཡང་དག་གི་མཚན་ཉིད། དེ་སྒྲུབ་ཀྱི་དངོས་ཀྱི་བསྒྲུབ་བྱའི་
ཆོས་སུ་བཟུང་བྱ་ཡང་ཡིན་མཚོན་བྱ་ཡིན་པའི་གཞི་མཐུན་པ་ཡོད་ལ་མཚན་ཉིད་
ཡིན་པའི་གཞི་མཐུན་པ་མེད་པའི་དེ་སྒྲུབ་ཀྱི་ཚུལ་གསུམ་ཡིན་པའི་གཏན་ཚིགས། །
དཔེར་ན། བུམ་པ་སྣང་རུང་མ་དམིགས་པའི་ས་ཕྱོགས་བུམ་པ་མེད་པར་སྒྲུབ་།
པ་ལ་བུམ་པ་ཡོད་ན་སྣང་དུ་རུང་བ་ལས་མ་དམིགས་པ་ལྟ་བུའོ། །དོན་འབའ་
ཞིག་སྒྲུབ་ཀྱི་རྟགས་ཡང་དག་གི་མཚན་ཉིད་ཡོད་དེ། དེ་སྒྲུབ་ཀྱི་དངོས་ཀྱི་བསྒྲུབ་
བྱའི་ཆོས་སུ་བཟུང་བྱ་ཡང་ཡིན་མཚན་ཉིད་ཡིན་པའི་གཞི་མཐུན་པ་ཡོད་ལ་མཚོན་
བྱ་ཡིན་པའི་གཞི་མཐུན་པ་མེད་པའི་དེ་སྒྲུབ་ཀྱི་ཚུལ་གསུམ་ཡིན་པའི་གཏན་
ཚིགས། དཔེར་ན། སྒྲ་སྐད་ཅིག་མར་སྒྲུབ་པ་ལ་བྱས་པ་ལྟ་བུའོ། །དེ་ལྟར་རྒྱུ་
ཁྱབ་བྱེད་མ་དམིགས་པའི་རྟགས་ཡང་དག་གཉིས་ནི་ཐ་སྙད་དང་དོན་སྒྲུབ་གཉིས་
ཀ་ཡིན་ལ། རང་བཞིན་མ་དམིགས་པའི་གཏན་ཚིགས་ནི། ཐ་སྙད་འབའ་ཞིག་
སྒྲུབ་ཀྱི་གཏན་ཚིགས་ཡིན་ཏེ། རང་འགྲེལ་ལས། རྒྱུ་དང་ཁྱབ་པར་བྱེད་པ་མ་
དམིགས་པ་ནི་གཉིས་ཀའི་ཡང་གཏན་ཚིགས་ཡིན་ནོ། །ཞེས་གསུངས་པའི་ཕྱིར་
རོ། །འདིར་དོན་སྒྲུབ་དང་ཐ་སྙད་སྒྲུབ་ཀྱི་རྟགས་ཞེས་པའི་དོན་དང་ཐ་སྙད་ནི།
མཚན་ཉིད་ལ་དོན་དང་མཚོན་བྱ་ལ་ཐ་སྙད་དུ་བྱས་པ་དང་། སྒྲ་བློ་ལུས་གསུམ་
གྱི་ཐ་སྙད་ལ་ཐ་སྙད་དང་། དེའི་ཡུལ་ལ་དོན་དུ་བྱས་པའི་བཤད་ཚུལ་གཉིས་
རེ་ཡོད་དོ། ། །
ལྔ་བ་རྟགས་ཡང་དག་ལ་མཐུན་ཕྱོགས་ལ་འཇུག་ཚུལ་གྱི་དབྱེ་ན།
མཐུན་ཕྱོགས་ལ་ཁྱབ་བྱེད་དུ་འཇུག་པ་དང་། མཐུན་ཕྱོགས་ལ་རྣམ་གཉིས་སུ་
འཇུག་པའི་རྟགས་ཡང་དག་གཉིས། དང་པོའི་མཚན་ཉིད། དེ་སྒྲུབ་ཀྱི་མཐུན་
༤ 92 -



རྟགས་རིགས་ལེགས་བཤད་དྲི་མ་མེད་པའི་འོད།
།
ཕྱོགས་མཐའ་དག་ལ་འཇུག་པའི་ཚུལ་གསུམ་པའི་གཏན་ཚིགས། དཔེར་ན་སྒྲ་
མི་རྟག་པར་སྒྲུབ་པ་ལ་བྱས་པ་རྟགས་སུ་བཀོད་པ་ལྟ་བུའོ། །གཉིས་པའི་མཚན་ཉིད།
དེ་སྒྲུབ་ཀྱི་མཐུན་ཕྱོགས་འགའ་ཞིག་ལ་མི་འཇུག་པའི་དེ་སྒྲུབ་ཀྱི་ཚུལ་གསུམ་ཡིན་
པའི་གཏན་ཚིགས། དཔེར་ན། དུང་སྒྲ་མི་རྟག་པར་སྒྲུབ་པ་ལ་རྩོལ་བྱུང་ལྟ་བུའོ། །
་ དྲུག་པ་རྒོལ་བའི་སྒོ་ནས་རྟགས་ཡང་དག་ལ་དབྱེ་ན། རང་དོན་གྱི་
རྟགས་ཡང་དག་དང༌། གཞན་དོན་གྱི་རྟགས་ཡང་དག་གཉིས། དེ་གཉིས་ཀའི་
མཚན་ ཉིད་ ཡོད་ དེ། གཏན་ ཚིགས་ རིགས་ པའི་ དོན་ བསྡུས་ ལས།
རང་དོན་ དང་ གཞན་དོན་གྱི་རྟགས་ཡང་དག་གཉིས་ཏེ། མཚན་ཉིད་ནི་རིམ་པ་
ལྟར། སྔ་ལ་གྱིསཕྱི་རྒོལལ་བསྒྲུབ་བྱརྟོགས་པའི་ཐབས་སུ་བསྟན་པ་ལམལྟོས་པར་ཚུལ་གསུམ་
པའི་ རྟགས་ སུ་ གྲུབ་ པ་ དང༌ ། ལྟོས་ ནས ཚུལ་ གསུམ པའི་ རྟགས་ སུ་ གྲུབ་ པའོ། །
དབྱེ་ན་རེ་རེ་ལའང་འབྲས་རང་མ་དམིགས་པ་གསུམ་གསུམ་མོ། །ཞེས་གསུངས་
པའི་ཕྱིར་རོ། །སྐབས་དུ་མར་སྤྱིར་བཏང་དང་བྱེ་བྲག་སྒྲ་མི་རྟག་སྒྲུབ་ལྟ་བུའི་
དབང་དུ་བྱས་པ་དང༌། སྐབས་ཀྱི་རྒོལ་བ་སོགས་ལ་སྦྱར་ཚུལ་ཤེས་དགོས་ཏེ།
དེ་ལྟ་མ་ཡིན་ན་དངོས་འགལ་དུ་འགྱུར་བ་དུ་མ་ཡོད་དོ། །
1:|:། གསུམ་པ་རྟགས་ཡང་དག་གི་གྲངས་ངེས་ལ། དངོས་དང༌། དེ་ལ་
རྩོད་པ་སྤོང་བ་དང་གཉིས། དང་པོ་རྟགས་ཡང་དག་དེ་ལ་དབྱེ་ན་སྦྱོར་བ་སོ་སོའི་
དབང་དུ་ བྱས་ ན་ འབྲས་རང་ མ་ དམིགས་ པའི་ རྟགས་ ཡང་ དག་ གསུམ་དུ་
གྲངས་ངེས་ཏེ། རྟགས་ཆོས་ཀྱི་འབྲེལ་བ་གྲུབ་པའི་ཕྱོགས་ཆོས་ཅན་གྱི་གཏན་
ཚོགས་ལ་དེ་གསུམ་ཁོ་ནར་ངེས་པའི་ཕྱིར། རྣམ་འགྲེལ་ལས། དེ་ནི་རྣམ་གསུམ་ཉིད། །
མེད་ན་མི་འབྱུང་ངེས་ཕྱིར་རོ། །ཞེས་དང༌། དེའི་ཐད་ཀྱི་འགྲེལ་བཤད་རིན་ཆེན་



ཀུན་མཁྱེན་དགོངས་རྒྱན།
བོད་ཀྱི
་
དེ
བ་ཕྲེང་བདུན་པ།
ཕྲེང་བ་ལས། ཤེས་བྱ་ཆོས་ཅན། རྟགས་ཡང་དག་ལ་འབྲས་རང་མ་དམིགས་
པ་རྣམ་པ་གསུམ་ཉིད་དུ་ངེས་ཏེ། བསྒྲུབ་བྱའི་ཆོས་དང་མེད་ན་མི་འབྱུང་བའི་
རང་བཞིན་འབྲེལ་བ་གྲུབ་པའི་ཕྱོགས་ཆོས་ཅན་དེ་གསུམ་ཁོ་ན་ལ་ངེས་པའི་
ཕྱིར་རོ། །ཞེས་གསུངས་པའི་ཕྱིར་རོ། །
བ ར་
བ་གཉིས་པ་དེ་ལ་རྩོད་པ་སྤོང་བ་ལ། སྔ་ཕྱི་ལ་ལྟོས་པའི་རྩོད་པ་དང༌།
དུས་མཉམ་ལ་རྩོད་པ་གཉིས། དང་པོ་འཆད་པར། རྣམ་འགྲེལ་ལས། རྒྱུ་ཚོགས་
པ་ལས་འབྲས་སྐྱེ་བར། །རྗེས་སུ་དཔོག་པ་གང་ཡིན་པ། །དོན་གཞན་ལ་ནི་མི་
ལྟོས་ཕྱིར། །དེ་ནི་རང་བཞིན་ཡིན་པར་བརྗོད། །ཚོགས་པའི་འབྲས་བུ་ནུས་པ་
རྣམས། །འགྱུར་བ་དང་འབྲེལ་འབྲས་བུ་ལ། །མ་ངེས་པ་ནི་ཉིད་ཡིན་ཏེ། །གེགས་
བྱེད་པ་དག་སྲིད་ ཕྱིར་རོ། །ཞེས་གསུངས་ལ། དེའི་དོན་ནི། གཞན་སྡེ་རིག་པ་
ཅན་ དང་ བྱེ་བྲག་སོགས་ཀྱི་སྟོན་པ་ཁ་ཅིག་ན་རེ། རྣམ་འགྲེལ་ལས། གཏན་
ཚིགས་དེ་ནི་རྣམ་གསུམ་ཉིད། །ཅེས་རྟགས་ཡང་དག་ལ་འབྲས་རང་མ་དམིགས་
པའི་རྟགས་ཡང་དག་གསུམ་དུ་གྲངས་ངེས་པར་བསྟན་པ་མི་འཐད་པར་ཐལ།
ནས་ས་ཆུ་ལུད་དྲོད་གཤེར་རྣམས་དུས་དང་འཚམ་པར་ཚོགས་པའི་ཞིང་དེ། དེ་
འདྲའི་ཤར་ཕྱོགས་ཀྱི་ཞིང་དེར་རང་འབྲས་མྱུ་གུ་སྐྱེ་བར་སྒྲུབ་པའི་རྟགས་ཡང་
དག་གང་ཞིག དེ་གསུམ་པོ་གང་ཡང་མ་ཡིན་པའི་ཕྱིར་ཞེ་ན། ལན་ནི། རྟགས་
ཡང་དག་ལ་དེ་གསུམ་དུ་མ་འདུས་པའི་སྐྱོན་མེད་པར་ཐལ། ནས་ས་ཆུ་ལུད་དྲོད་
གཤེར་རྣམས་དུས་དང་འཚམ་པར་ཚོགས་པའི་ཞིང་དེ། དེ་འདྲའི་ཤར་ཕྱོགས་
ཀྱི་ཞིང་དེར་རང་འབྲས་མྱུ་གུ་སྐྱེ་རུང་དུ་སྒྲུབ་པའི་རྟགས་ཡང་དག་ཡིན་ཀྱང་དེ་
གསུམ་དུ་མ་འདུས་པའི་སྐྱོན་མེད་པ་གང་ཞིག སྐྱེ་ངེས་སུ་སྒྲུབ་པའི་རྟགས་ཡང་
༣ ཀ



རྟོགས་རིགས་ལེགས་བཤད་དྲི་མ་མེད་པའི་འོད།
།
དག་མ་ཡིན་པའི་ཕྱིར། དང་པོ་གྲུབ་སྟེ། དེ་དེ་སྒྲུབ་ཀྱི་རང་བཞིན་གྱི་རྟགས་ཡང་
དག་ཡིན་པའི་ཕྱིར། ཞེས་འཆད་པར། རྒྱུ་ཚོགས་པ་ལས་འབྲས་སྐྱེ་བར། ཞེས་པ་
ནས། དེ་ནི་ རང་བཞིན་ ཡིན་ པར་བརྗོད། །ཅེས་ དང༌། རང་འགྲེལ་ལས། དེ་ལ་
ནི་རྒྱུ་ཚོགས་པ་ལས་འབྲས་བུ་སྐྱེ་བར་སྲིད་པ་རྗེས་སུ་དཔོག་པ་འབའ་ཞིག་ཏུ་
ཟད་དེ། ཚོགས་པ་རྣམས་ཀྱིས་འབྲས་བུ་བསྐྱེད་པར་རུང་བ་ཉིད་རྗེས་སུ་དཔོག་
པའི་ ཕྱིར་རོ། །རུང་བ་ཉིད་ཀྱང་ཚོགས་ཙམ་དང་འབྲེལ་བས་རང་བཞིན་དུ་
འགྱུར་བ་ཁོ་ན་རྗེས་སུ་དཔོག་པ་ཡིན་ནོ། །ཞེས་གསུངས་པའི་ཕྱིར། རྩ་རྟགས་
གཉིས་པ་གྲུབ་སྟེ། དེའི་རྟགས་ཀྱིས་དེར་སྐྱེ་ངེས་སུ་སྒྲུབ་པར་བྱེད་པའི་རྗེས་སུ་
འགྲོ་ལྡོག་གི་ཁྱབ་པ་མ་ངེས་པའི་ཕྱིར། ཞེས་འཆད་པར། ཚོགས་པའི་འབྲས་
བུ་ནུས་པ་རྣམས། །ཞེས་པ་ནས། སྲིད་ཕྱིར་རོ། །ཞེས་གསུངས་པའི་ཕྱིར་རོ། །
མཐའ་དཔྱད་ཚུལ་གཞན་ལས་ཤེས་པར་བྱའོ། འདིར་མང་དོགས་ནས་མ་སྤྲོས་
སོ་གཉིས་པ་དུས་མཉམ་ལ་བརྟེན་པའི་རྩོད་པ་འཆད་པར། ཚོགས་པ་
གཅིག་ལ་རག་ལས་པའི། །ཞེས་པ་ནས། དེ་ནི་འབྲས་བུའི་རྟགས་ལས་སྐྱེས། །
ཞེས་བྱུང་། བྱེ་རིག་གྲངས་ཅན་པ་གསུམ་ན་རེ། དེ་ནི་རྣམ་གསུམ་ཉིད། །ཅེས་
རྟགས་ཡང་དག་ལ་གསུམ་དུ་གྲངས་ངེས་པར་འདོད་པ་མི་འཐད་པར་ཐལ། བུ་
རོ་ད་ལྟ་བ་དེ། ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟ་བ་ཡོད་པར་
སྒྲུབ་པའི་འབྲས་རང་མ་དམིགས་པའི་རྟགས་གསུམ་པོ་གང་ཡང་མ་ཡིན་པ་གང་
ཞིག དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། དང་པོ་གྲུབ་སྟེ། དེ་སྒྲུབ་ཀྱི་
རྟགས་ཆོས་ཀྱི་འབྲེལ་བ་མ་གྲུབ་པའི་ཕྱིར། དེར་ཐལ། བདག་གཅིག་འབྲེལ་
- 95 -



ཀུན་མཁྱེན་དགོངས་རྒྱན། ས་མ་བ་དང་། དེས་ དེ བ་ཕྲེང་བདུན་པ།
དང་དེ་བྱུང་འབྲེལ་གང་ཡང་མ་གྲུབ་པའི་ཕྱིར། ཟུར་དང་པོ་གྲུབ་སྟེ། རོ་གཟུགས་
གཉིས་རྫས་ཐ་དད་ཡིན་པའི་ཕྱིར། ཟུར་གཉིས་པ་གྲུབ་སྟེ། དུས་མཉམ་པ་ཡིན་
པའི་ཕྱིར། ཐེག་མཆོག་དབུ་མའི་ཟིན་བྲིས་ཀྱི་གསུང་ཟིན་ལ་རྒྱུ་འབྲས་དུས་མཉམ་
པ་ལྟ་བུར་གསུངས་པ་ལ་ཅུང་ཟད་དཔྱད་རྒྱུ་སྣང་། རྩ་རྟགས་གཉིས་པ་མ་གྲུབ་
ན། བུ་རོ་ད་ལྟ་བ་ཆོས་ཅན། ཁྱོད་ཁ་ནང་བུ་རམ་གོང་བུའི་སྟེང་དུ་བུར་གཟུགས་
ད་ལྟ་བ་ཡོད་པར་སྒྲུབ་པར་བྱེད་པའི་རྟགས་ཡང་དག་ཡིན་པར་ཐལ། ཁྱོད་ཀྱི་
རྟགས་ལ་བརྟེན་ནས་ཁ་ནང་བུ་རམ་གོང་བུའི་སྟེང་དུ་བུར་གཟུགས་ད་ལྟ་བ་ཡོད་
པར་རྟོགས་པའི་རྗེས་དཔག་སྐྱེ་བ་ཡོད་པའི་ཕྱིར་ན་མ་ཁྱབ། དེ་ལ་བརྟེན་ནས་
རྒྱུ་ཆོས་རྗེས་དཔག་གི་རྗེས་དཔག་སྐྱེས་པ་ཡིན་པའི་ཕྱིར། དེར་ཐལ། ཚོགས་
པ་གཅིག་ལ་རག་ལས་པའི། །གཟུགས་ལ་སོགས་པ་རོས་རྟོགས་པ། །རྒྱུ་ཆོས་
རྗེས་སུ་དཔག་པ་སྟེ། །དུ་བས་བུད་ཤིང་འགྱུར་བ་བཞིན། །ནུས་པ་འཇུག་པ་
མེད་པར་ནི། །རོ་མེད་དེ་ཉིད་གཞན་གྱི་རྒྱུ། །དེ་ལྟར་འདས་དུས་གཅིག་རྣམས་
རྟོགས། །དེ་ནི་འབྲས་བུའི་རྟགས་ལས་སྐྱེས། །ཞེས་གསུངས་པའི་ཕྱིར་རོ། །རྒྱུ་
ཆོས་རྗེས་དཔག་གི་འབྲས་རྟགས་ནི་སྔར་འབྲས་རྟགས་ཀྱི་སྐབས་སུ་བཤད་ཟིན་
པ་ལྟར་རོ། །
1:|: གཉིས་པ་རྟགས་ལྟར་སྣང་བཤད་པ་ལ། རྣམ་འགྲེལ་ལས། གཏན་ཚིགས་
ལྟར་སྣང་དེ་ལས་གཞན། །ཞེས་གསུངས་ལ། དེ་ལ་མཚན་ཉིད། དབྱེ་བ་གཉིས།
དང༌ པོ་ སྦྱོར་ བ་ གང་ ཡང་ རུང་ བའི་ རྟགས་ ལྟར་ སྣང་ གི་ མཚན་
ཉིད་ཡོད་དེ། སྦྱོར་བ་གང་ཡང་རུང་བའི་རྟགས་སུ་བཀོད་ཅིང་དེ་སྒྲུབ་ཀྱི་ཚུལ་
གསུམ་མ་ཡིན་པའི་གཏན་ཚིགས་དེ་ཡིན་པའི་ཕྱིར། མཚན་གཞི་ནི། སྒྲ་རྟག་
- 96 –



རྟགས་རིགས་ལེགས་བཤད་དྲི་མ་མེད་པའི་འོད། །
པར་སྒྲུབ་པ་ལ་བྱས་པ་ལྟ་བུའོ། །
གཉིས་པ་དབྱེ་ན། མ་གྲུབ་པའི་གཏན་ཚིགས་དང༌། འགལ་བའི་
གཏན་ཚིགས་དང་། མ་ངེས་པའི་གཏན་ཚིགས་དང་གསུམ། དང་པོ་མ་གྲུབ་པའི་
གཏན་ཚིགས་ལ། མཚན་ཉིད། དབྱེ་བ་གཉིས། དང་པོ་མ་གྲུབ་པའི་གཏན་ཚིགས་
ཀྱི་མཚན་ཉིད། སྦྱོར་སྐོར་གང་རུང་གི་རྟགས་སུ་བཀོད་ཅིང་ཕྱོགས་ཆོས་མ་གྲུབ་
པའི་གཏན་ཚིགས། སྒྲ་མི་རྟག་པར་སྒྲུབ་པར་བྱེད་པའི་མ་གྲུབ་པའི་རྟགས་ཀྱི་
མཚན་ཉིད། སྒྲ་མི་རྟག་པར་སྒྲུབ་པའི་རྟགས་སུ་བཀོད་ཅིང་སྒྲ་མི་རྟག་པར་སྒྲུབ་
པའི་ཕྱོགས་ཆོས་མ་གྲུབ་པའི་གཏན་ཚིགས། མཚན་གཞི་ནི་སྒྲ་ལྟ་བུའོ། །
1:|: གཉིས་པ་དབྱེ་བ་ནི། སྦྱོར་བ་གང་རུང་གི་དོན་ལ་ལྟོས་ནས་མ་གྲུབ་
པ་དང༌། བློ་ལ་ལྟོས་ནས་མ་གྲུབ་པ་དང་། རྒོལ་བ་ལ་ལྟོས་ནས་མ་གྲུབ་པའི་
གཏན་ཚིགས་དང་གསུམ། དང་པོ་ལ། གཞི་མ་གྲུབ་པའི་དབང་གིས་མ་གྲུབ་པ་
དང༌། གཞི་རྟགས་ཀྱི་འབྲེལ་བ་མེད་ནས་མ་གྲུབ་པ་དང༌། ཕྱོགས་གཅིག་ལ་
ལྟོས་ཏེ་མ་གྲུབ་པ་དང༌། ཐ་དད་མེད་ནས་མ་གྲུབ་པ་དང་བཞི། དང་པོ་ལ་ཆོས་
ཅན་ཀྱི་ངོ་བོ་མེད་ནས་མ་གྲུབ་པ་དང༌། རྟགས་ཀྱི་ངོ་བོ་མེད་ནས་མ་གྲུབ་པ་གཉིས།
དང་པོ་ནི། དཔེར་ན། བྱས་པ་དེ། གང་ཟག་གི་བདག་མི་རྟག་པར་སྒྲུབ་པ་ལ་
ཆོས་ཅན་གྱི་ངོ་བོ་མེད་ནས་མ་གྲུབ་པའོ། །སྦྱོར་བ་བཀོད་ན། གང་ཟག་གི་བདག་
ཆོས་ཅན། མི་རྟག་པ་ཡིན་ཏེ། བྱས་པ་ཡིན་པའི་ཕྱིར་ཞེས་པ་ལྟ་བུའོ། །གཏན་
ཚིགས་འདི་ཆོས་ཅན་གྱི་ངོ་བོ་མེད་ནས་མ་གྲུབ་པ་ཡིན་ཏེ། ཁྱོད་ཀྱི་རྟགས་ཀྱིས་
དེ་སྒྲུབ་ཀྱི་ཤེས་འདོད་ཆོས་ཅན་དུ་འགྲོ་རྒྱུ་དེ་གཞི་མ་གྲུབ་པ་དང་ཁྱོད་མ་ཡིན་
པ་དང་གཉིས་ཀ་ཡིན་པའི་ཕྱིར། གཞན་ལ་རིགས་འགྲེས། དེ་ཡང་རང་ཉིད་



ཀུན་མཁྱེན་དགོངས་རྒྱན། ས་མཐོ་བ་དང་། དེ བ་ཕྲེང་བདུན་པ།
ཡིན་ན་ཡོད་དགོས་པ་ཅན་གྱི་དངོས་པོར་གྱུར་བའི་སྒྲུབ་རྟགས་ཡང་དག་གི་
ཆོས་ཅན་གཞི་མ་གྲུབ་པ་བཟུང་ན་མ་གྲུབ་པའི་གཏན་ཚིགས་སུ་འགྱུར་གྱི།
དགག་རྟགས་ལ་ཆོས་ཅན་གཞི་མ་གྲུབ་པ་བཟུང་བ་ཡོད་དེ། རྣམ་འགྲེལ་ལེའུ་
བཞི་བ་ལས། དེ་ལྟར་འདོད་པའི་བསྒྲུབ་བྱ་ལ། །གནོད་པ་འགའ་ཡང་མེད་པ་
ཉིད། །གཉིས་ཀ་བསྒྲུབ་བྱ་ཉིད་ཡིན་ན། །ཆོས་ཅན་ལ་ནི་གནོད་པ་གང༌། །བསྒྲུབ་
པར་བྱ་བས་ཆོས་འགོག་པས། །དེས་ནི་དེ་ལ་གནོད་ཅེས་བརྗོད། །ཅེས་དང༌།
དབུ་མ་སྣང་བ་ལས། གང་ལ་མི་རྟག་པ་ལ་སོགས་པ་དངོས་པོའི་ཆོས་ཡོད་པའི་ངོ་
བོར་སྒྲུབ་པར་འདོད་པ་དེ་ལ་ནི་གདོན་མི་ཟ་བར་ཐ་སྙད་ཀྱི་སྒོ་ནས་དངོས་པོར་
གྱུར་བའི་ཆོས་ཅན་ལ་སོགས་པ་དགོས་ཏེ། ཞེས་པ་ནས། དེ་ཉིད་ལ་དེ་ལྟ་བུའི་
གཞི་མེད་ན་བསྒྲུབ་པར་བྱ་བ་བཀག་པའི་ཕྱིར་གཞི་མ་གྲུབ་པ་ཉིད་ཀྱི་ཉེས་པ་
བརྗོད་པར་བྱ་བ་ཡིན་ནོ། །ཞེས་གསུངས་པའི་ཕྱིར་རོ། །སྒྲ་མི་རྟག་པར་སྒྲུབ་
པར་བྱེད་པའི་ཆོས་ཅན་གྱི་ངོ་བོ་མེད་ནས་མ་གྲུབ་པའི་གཏན་ཚིགས་མེད་དེ། སྒྲ་
ཡོད་པ་ཡིན་པའི་ཕྱིར། གཉིས་པ་རྟགས་ཀྱི་ངོ་བོ་མེད་ནས་མ་གྲུབ་པ་ནི། དཔེར་
ན། མོ་གཤམ་གྱི་བུ་དེ། སྐྱེས་བུ་འདི་ཆགས་བྲལ་དུ་སྒྲུབ་པར་བྱེད་པའི་རྟགས་
ཀྱི་ངོ་བོ་མེད་ནས་མ་གྲུབ་པའི་གཏན་ཚིགས་ཡིན་པའོ། སྒྲ་མི་རྟག་པར་སྒྲུབ་པའི་
རྟགས་ཀྱི་ངོ་བོ་མེད་ནས་མ་གྲུབ་པའི་གཏན་ཚིགས་ཡོད་དེ། གང་ཟག་གི་བདག་
དེ་ཡིན་པའི་ཕྱིར། གཉིས་པ་གཞི་རྟགས་ཀྱི་འབྲེལ་བ་མེད་ནས་མ་གྲུབ་པ་ནི།
དཔེར་ན། མིག་ཤེས་ཀྱི་བཟུང་བྱ་དེ། སྒྲ་མི་རྟག་པར་སྒྲུབ་པར་བྱེད་པའི་གཞི་
རྟོགས་ཀྱི་འབྲེལ་བ་མེད་ནས་མ་གྲུབ་པའི་གཏན་ཚིགས་ཡིན་པའོ། ། ན་
གསུམ་པ་ཕྱོགས་གཅིག་ལ་ལྟོས་ཏེ་མ་གྲུབ་པའི་གཏན་ཚིགས་ལ་གཉིས།
98+



རྟགས་རིགས་ལེགས་བཤད་དྲི་མ་མེད་པའི་འོད།
།
དང་པོ་ཆོས་ཅན་གྱི་ཕྱོགས་གཅིག་ལ་རྟགས་མེད་ནས་མ་གྲུབ་པ་ནི། དཔེར་ན།
མཚན་མོ་ལོ་མ་ཁུམས་ཏེ་ཉལ་བ་དེ། ལྗོན་ཤིང་སེམས་ལྡན་དུ་སྒྲུབ་པར་བྱེད་པའི་
ཆོས་ཅན་གྱི་ཕྱོགས་གཅིག་ལ་རྟགས་མེད་ནས་མ་གྲུབ་པའི་གཏན་ཚིགས་ཡིན་
ནོ། །སྒྲ་མི་རྟག་པར་སྒྲུབ་པར་བྱེད་པའི་ཆོས་ཅན་གྱི་ཕྱོགས་གཅིག་ལ་རྟགས་
མེད་ནས་མ་གྲུབ་པའི་གཏན་ཚིགས་ཡོད་དེ། རྩོལ་བྱུང་དེ་ཡིན་པའི་ཕྱིར། གཉིས་
པ་ནི། རྟགས་ཀྱི་ཕྱོགས་གཅིག་ལ་ཆོས་ཅན་མེད་ནས་མ་གྲུབ་པ་ནི། དཔེར་ན།
རྟོག་བྲལ་མ་འཁྲུལ་བའི་རིག་པ་དེ། ཟླ་བ་གཉིས་སྣང་གི་དབང་ཤེས་མངོན་སུམ་
ཡིན་པར་སྒྲུབ་པར་བྱེད་པའི་རྟགས་ཀྱི་ཕྱོགས་གཅིག་ལ་ཆོས་ཅན་མེད་ནས་མ་གྲུབ་
པའི་གཏན་ཚིགས་ཡིན་ནོ། ། དེ་དེ་སྒྲུབ་ཀྱི་རྟགས་ཀྱི་ཕྱོགས་གཅིག་ལ་ཆོས་ཅན་
མེད་ནས་མ་གྲུབ་པའི་གཏན་ཚིགས་ཡིན་ཏེ། ཟླ་བ་གཉིས་སྣང་གི་དབང་ཤེས་
རྟོག་བྲལ་ཡིན་ཡང་མ་འཁྲུལ་བའི་རིག་པ་མ་ཡིན་པའི་ཕྱིར། སྒྲ་མི་རྟག་པར་
སྒྲུབ་པར་བྱེད་པའི་རྟགས་ཀྱི་ཕྱོགས་གཅིག་ལ་ཆོས་ཅན་མེད་ནས་མ་གྲུབ་པའི་
གཏན་ཚིགས་ཡོད་དེ། ཆོས་ཡིན་ཡང་སྐད་ཅིག་མ་མ་ཡིན་པ་དེ་ཡིན་པའི་ཕྱིར་
བཞི་པ་ཐ་དད་མེད་ནས་མ་གྲུབ་པའི་གཏན་ཚིགས་ལ་གསུམ། དང་པོ་
རྟགས་ཆོས་ཐ་དད་མེད་ནས་མ་གྲུབ་པ་ནི། དཔེར་ན། མི་རྟག་པ་དེ། སྒྲ་མི་རྟག་
པར་སྒྲུབ་པར་བྱེད་པའི་རྟགས་ཆོས་ཐ་དད་མེད་ནས་མ་གྲུབ་པའི་གཏན་ཚིགས་
ཡིན་པའོ། ། གཉིས་པ་གཞི་རྟགས་ཐ་དད་མེད་ནས་མ་གྲུབ་པའི་གཏན་ཚིགས་ནི།
དཔེར་ན། སྒྲ་དེ་སྒྲ་མི་རྟག་པར་སྒྲུབ་པར་བྱེད་པའི་གཞི་རྟགས་ཐ་དད་མེད་ནས་མ་
གྲུབ་པའི་གཏན་ཚིགས་ཡིན་ནོ། ། གསུམ་པ་གཞི་ཆོས་ཐ་དད་མེད་ནས་མ་གྲུབ་



ཀུན་མཁྱེན་དགོངས་རྒྱན། ད ་བ་ལུ་བ་དང་་་་ དེབ་ཕྲེང་བདུན་པ།
པའི་གཏན་ཚིགས་ནི། དཔེར་ན། བྱས་པ་དེ། སྒྲ་སྒྲ་ཡིན་ པར་སྒྲུབ་པར་བྱེད་
པའི་གཞི་ཆོས་ཐ་དད་མེད་ནས་མ་གྲུབ་པའི་གཏན་ཚིགས་ཡིན་པའི་ཕྱིར་རོ། །
གཉིས་པ་བློ་ལ་ལྟོས་ནས་མ་གྲུབ་པའི་གཏན་ཚིགས་ལ། ཤེས་འདོད་
མེད་ནས་མ་གྲུབ་པ་དང་། ཐེ་ཚོམ་ཟ་ནས་མ་གྲུབ་པའི་གཏན་ཚིགས་དང་གཉིས།
དང་པོ་ནི། ནང་བ་སངས་རྒྱས་པ་ལ། འདུས་བསགས་དེ། མིག་སོགས་གཞན་
དོན་ཙམ་ཞིག་བྱེད་པར་སྒྲུབ་པའི་ཤེས་འདོད་མེད་ནས་མ་གྲུབ་པའི་གཏན་ཚིགས་
ཡིན་པའི་ཕྱིར། སྒྲ་མི་རྟག་པ་རྟོགས་ཟིན་པའི་གང་ཟག་ལ་བྱས་པ་དེ། སྒྲ་མི་རྟག་
པར་སྒྲུབ་པར་བྱེད་པའི་ཤེས་འདོད་མེད་ནས་མ་གྲུབ་པའི་གཏན་ཚིགས་ཡིན་
ནོ། ། འ་
གཉིས་པ་ཐེ་ཚོམ་ཟ་ནས་མ་གྲུབ་པའི་གཏན་ཚིགས་ལ་གསུམ། དང་
པོ་ཆོས་ཅན་ཀྱི་ངོ་བོ་ལ་ཐེ་ཚོམ་ཟ་ནས་མ་གྲུབ་པའི་གཏན་ཚིགས་ནི། དཔེར་ན།
ཤ་ཟའི་བུམ་པ་བསྐལ་དོན་དུ་སོང་བའི་རྒོལ་བ་ལ། བྱས་པ་དེ། བསྐལ་དོན་ཤ་ ་
ཟའི་བུམ་པ་མི་རྟག་པར་སྒྲུབ་པར་བྱེད་པའི་ཆོས་ཅན་གྱི་ངོ་བོ་ལ་ཐེ་ཚོམ་ཟ་ནས་
མ་གྲུབ་པའི་གཏན་ཚིགས་ཡིན་པའི་ཕྱིར། གཉིས་པ་རྟགས་ཀྱི་ངོ་བོ་ལ་ཐེ་ཚོམ་
ཟ་ནས་མ་གྲུབ་པའི་གཏན་ཚིགས་ནི། དཔེར་ན། མཚན་མོའི་རྒྱ་མཚོར་སྐྱ་རྫས་
མཐོང་ནས་དེ་དུ་བ་ཡིན་མིན་ཐེ་ཚོམ་ཟ་བའི་རྒོལ་བ་ལ། དུ་བ་དེ། མཚན་
མོའི་རྒྱ་མཚོར་མེ་ཡོད་པར་སྒྲུབ་པར་བྱེད་པའི་རྟགས་ཀྱི་ངོ་བོ་ལ་ཐེ་ཚོམ་ཟ་
ནས་མ་གྲུབ་པའི་གཏན་ཚིགས་ཡིན་པའི་ཕྱིར། གསུམ་པ་གཞི་རྟགས་ཀྱི་འབྲེལ་བ་ལ་
ཐེ་ཚོམ་ཟ་ནས་མ་གྲུབ་པའི་གཏན་ཚིགས་ནི། དཔེར་ན། རྨ་བྱའི་སྒྲ་གང་ན་གྲགས་
པར་མ་ངེས་པའི་རྒོལ་བ་ལ། རྨ་བྱའི་སྐད་གྲགས་པ་དེ། རི་སུལ་གསུམ་གྱི་དབུས་
– 100 -



རྟགས་རིགས་ལེགས་བཤད་དྲི་མ་མེད་པའི་འོད། །
མ་ན་རྨ་བྱ་ཡོད་པར་སྒྲུབ་པར་བྱེད་པའི་གཞི་རྟགས་ཀྱི་འབྲེལ་བ་ལ་ཐེ་ཚོམ་ཟ་
ནས་མ་གྲུབ་པའི་གཏན་ཚིགས་ཡིན་ནོ། །
གསུམ་པ་རྒོལ་བ་ལ་ལྟོས་ནས་མ་གྲུབ་པའི་གཏན་ཚིགས་ལ་གསུམ།
དང་པོ་སྔ་རྒོལ་ལ་ལྟོས་ནས་མ་གྲུབ་པའི་གཏན་ཚིགས་ནི། དཔེར་ན། སྐྱེ་འཇིག་
བྱེད་པ་དེ། སྔ་རྒོལ་གྲངས་ཅན་པས་ཕྱི་རྒོལ་ནང་བ་སངས་རྒྱས་པ་ལ་བློ་བདེ་
སེམས་མེད་དུ་སྒྲུབ་པར་བྱེད་པའི་སྔ་རྒོལ་ལ་ལྟོས་ནས་མ་གྲུབ་པའི་གཏན་ཚིགས་
ཡིན་པའོ། །དེ་ཡིན་པའི་རྒྱུ་མཚན་ནི། སྔར་མེད་གསར་དུ་སྐྱེ་བ་དང༌། སྐད་ཅིག་
གིས་འཇིག་པ་བློ་བདེའི་སྟེང་དུ་ཚད་མས་མ་གྲུབ་པའི་ཕྱིར་རོ། །གཉིས་པ་ཕྱི་
རྒོལ་ལ་ལྟོས་ནས་མ་གྲུབ་པའི་གཏན་ཚིགས་ནི། དཔེར་ན། ཤུན་པ་བཤུས་ན་
འཆི་བ་དེ། སྔ་རྒོལ་གཅེར་བུ་པས་སངས་རྒྱས་པ་ལ་ཤིང་སེམས་ལྡན་དུ་སྒྲུབ་
པར་བྱེད་པའི་ཕྱི་རྒོལ་ལ་ལྟོས་ནས་མ་གྲུབ་པའི་གཏན་ཚིགས་ཡིན་ནོ། །འདི་ཕྱི་
རྒོལ་ལ་ལྟོས་ནས་མ་གྲུབ་པ་ཡིན་ཏེ། སྲོག་འགག་པ་འཆི་བའི་དོན་གང་ཞིག
སངས་རྒྱས་པས་ཤིང་ལ་སྲོག་དང་རྣམ་ཤེས་འགག་པ་མ་གྲུབ་པའི་ཕྱིར། གསུམ་པ་
སྔ་རྒོལ་ཕྱི་རྒོལ་གཉིས་ཀ་ལ་ལྟོས་ནས་མ་གྲུབ་པའི་གཏན་ཚིགས་ནི། དཔེར་ན།
བྱས་པ་དེ། སྔ་རྒོལ་ཕྱི་རྒོལ་གཉིས་ཀས་སྒྲ་བྱས་མ་བྱས་གང་དུ་མ་ངེས་པ་ལ་
སྒྲ་མི་རྟག་པར་སྒྲུབ་པར་བྱེད་པའི་རྒོལ་ཕྱི་རྒོལ་གཉིས་ཀ་ལ་ལྟོས་ནས་མ་གྲུབ་
པའི་གཏན་ཚིགས་ཡིན་པའོ། །འདི་ལ་གཏན་ཚིགས་རིགས་པའི་དོན་བསྡུས་སུ།
སྒྲ་ཆོས་ཅན། རྟག་སྟེ། མིག་ཤེས་ཀྱི་བཟུང་བྱ་ཡིན་པས་སོ། །ཞེས་གསུངས་སོ། །
དེ་ལྟར་ན་དོན་ལ་ལྟོས་ཏེ་མ་གྲུབ་པའི་གཏན་ཚིགས་བརྒྱད་དང༌། བློ་ལ་ལྟོས་
ནས་མ་གྲུབ་པའི་གཏན་ཚིགས་བཞི་དང༌། རྒོལ་བ་ལ་ལྟོས་ནས་མ་གྲུབ་པའི་



ཀུན་མཁྱེན་དགོངས་རྒྱན། བར་པ་བ
དེ
བ་ཕྲེང་བདུན་པ།
གཏན་ཚིགས་གསུམ་དང་མ་གྲུབ་པའི་གཏན་ཚིགས་བཅོ་ལྔ་ཡིན་ནོ། །གཏན་
ཚིགས་རིགས་པའི་བསྡུས་དོན་དུ་གཞི་རྟགས་ཀྱི་འབྲེལ་བ་མེད་ནས་མ་གྲུབ་པའི་
གཏན་ཚིགས་མ་བགྲང་བར་མ་གྲུབ་པའི་གཏན་ཚིགས་བཅུ་བཞི་གསུངས་ཏེ། དེ་
ལས། གསུམ་པ་མ་གྲུབ་པའི་རྟགས་ལ། །རྒོལ་དང་ཕྱི་རྒོལ་གཉིས་ཀ་ལ། །མ་
གྲུབ་ པ་ དང་ རྣམ་ པ་ གསུམ། །རྟགས་ དང་ ཆོས་ ཅན་ གཞི་ མ་ གྲུབ། །རྟགས་ དང་
ཆོས་ཅན་འབྲེལ་བ་ལ། །ཐེ་ཚོམ་ཟ་བ་རྣམ་པ་གསུམ། །གཞི་ཆོས་རྟགས་ཐ་དད་
མེད་གསུམ། །རྟགས་ཀྱི་ཕྱོགས་གཅིག་ཆོས་ཅན་ལ། །མ་གྲུབ་པ་དང་ཆོས་ཅན་
གྱི། །ཕྱོགས་ གཅིག་ལ་ནི་རྟགས་མ་གྲུབ། །ཤེས་འདོད་མེད་ དང་ བཅུ་ བཞིའོ། །
ཞེས་གསུངས་སོ། །རི་བོང་རྭ་ཡོད་མེད་གང་དུ་མི་ཤེས་པའི་རྒོལ་ཕྱི་རྒོལ་ལ་
རི་བོང་རྭ་དེ། རི་བོང་རྭ་རི་བོང་རྭར་སྒྲུབ་པར་བྱེད་པའི་མ་གྲུབ་པའི་གཏན་ཚིགས་
གང་དང་གང་ཡིན་མིན་དང༌། མ་གྲུབ་པའི་གཏན་ཚིགས་བཅོ་ལྔའི་ནང་ལ་བྱས་
པ་རྟགས་སུ་བཀོད་པའི་སྦྱོར་སྐོར་གང་རུང་གི་རྟགས་གང་དང་གང་ཡོད་སོགས་
དཔྱད་པར་བྱའོ། ། ། །
པ་གཉིས་པ་འགལ་རྟགས་བཤད་པ་ལ། སྦྱོར་བ་གང་རུང་གི་འགལ་
རྟགས་ཀྱི་མཚན་ཉིད། དབྱེ་བ་གཉིས། དང་པོ་སྦྱོར་བ་གང་རུང་གི་འགལ་རྟགས་
ཀྱི་མཚན་ཉིད། སྦྱོར་བ་དེ་སྒྲུབ་ཀྱི་ཕྱོགས་ཆོས་གྲུབ་ཅིང་རང་ཕྱོགས་ཆོས་ཅན་དུ་
སོང་བའི་རྒོལ་བས་ཁྱབ་པ་ཕྱིན་ཅི་ལོག་ཏུ་ངེས་པ། སྒྲ་རྟག་པར་སྒྲུབ་པར་བྱེད་
པའི་འགལ་རྟགས་ཀྱི་མཚན་ཉིད། སྒྲ་རྟག་པར་སྒྲུབ་ པའི་ ཕྱོགས་ཆོས་ཡིན་ཞིང༌།
རང་ཕྱོགས་ཆོས་ཅན་དུ་སོང་བའི་རྒོལ་བས་ཁྱབ་པ་ཕྱིན་ཅི་ལོག་ཏུ་ངེས་པ།
མཚན་གཞི་ནི། བྱས་པ་ལྟ་བུའོ། །སྤྱིར་རྟགས་སུ་བཀོད་པ་ཐམས་ཅད་རྟགས་
- 102 -



1:|ཀྑ།
རྟགས་རིགས་ལེགས་བཤད་དྲི་མ་མེད་པའི་འོད། །
ཡང་དག་དང་ལྟར་སྣང་གཉིས་སུ་ངེས་ལ། མཚན་ཉིད་དེའི་ཟུར་ལ་ཁྱབ་པ་ཕྱིན་
ཅི་ལོག་ཏུ་ངེས་པ་ཞེས་པས་རྟགས་ཡང་དག་ཡིན་པ་བཅད་དེ། རྟགས་ཡང་དག་
ཡིན་ན་ཁྱབ་པ་རྣལ་མར་ངེས་དགོས་པའི་ཕྱིར། རྟགས་ལྟར་སྣང་ལ་འགལ་མ་
ངེས་མ་གྲུབ་གསུམ་དུ་ངེས་ལ། ཕྱོགས་ཆོས་ཞེས་པས་མ་གྲུབ་པའི་གཏན་ཚིགས་
ཡིན་པ་བཅད་དེ། མ་གྲུབ་པའི་གཏན་ཚིགས་ཡིན་ན་ཕྱོགས་ཆོས་མ་གྲུབ་དགོས་པའི་
ཕྱིར། རང་ཕྱོགས་ཆོས་ཅན་དུ་སོང་བའི་གང་ཟག་གིས་ཁྱབ་པ་ཕྱིན་ཅི་ལོག་ཏུ་ངེས་
པ་ཞེས་པས་མ་ངེས་པའི་རྟགས་ཡིན་པ་སེལ་ཏེ། མ་ངེས་པའི་རྟགས་ཡིན་ན་རང་
ཕྱོགས་ཆོས་ཅན་དུ་སོང་བའི་གང་ཟག་གིས་ཁྱབ་པ་རྣལ་མི་ དང་ཁྱབ་པ་ཕྱིན་ཅི་
ལོག་གང་དུ་ཡང་མ་ངེས་པ་དགོས་པའི་ཕྱིར་རོ། ། ། །
པ ། གཉིས་པ་དབྱེ་བ་ནི། འགལ་རྟགས་ལ་སྦྱོར་བའི་སྒོ་ནས་དབྱེ་ན།
འབྲས་རང་མ་དམིགས་པའི་འགལ་རྟགས་གསུམ། མཚན་ཉིད་རིམ་བཞིན། སྦྱོར་
བ་གང་རུང་གི་འགལ་རྟོགས་གང་ཞིག ཁྱོད་སྦྱོར་བ་དེའི་དགག་བྱའི་ཆོས་སུ་
འགྲོ་རྒྱུ་དང་དེ་བྱུང་དུ་འབྲེལ་བ། སྦྱོར་བ་གང་རུང་གི་འགལ་རྟགས་གང་ཞིག་
དེ་སྒྲུབ་ཀྱི་དགག་བྱའི་ཆོས་ཡིན་ན་བདག་ཉིད་གཅིག་པས་ཁྱོབ་བྱེད་ཡིན་པ།
སྦྱོར་བ་གང་རུང་གི་འགལ་རྟགས་གང་ཞིག དེ་སྒྲུབ་ཀྱི་དགག་བྱའི་ཆོས་ཡིན་ན་
དགག་པ་ཡིན་པ། དཔེ་བརྗོད་ནི་རིམ་བཞིན། དུ་ལྡན་གྱི་ལ་ལ་མེ་མེད་པར་སྒྲུབ་
པ་ལ་དུ་བ་ལྟ་བུ་དང་། སྒྲ་རྟག་པར་སྒྲུབ་པ་ལ་བྱས་པ་ལྟ་བུ་དང་། ཤིང་གིས་དབེན་
པའི་བྲག་རྫོང་དུ་ཤ་བ་ཡོད་པར་སྒྲུབ་པ་ལ་ཤིང་མེད་པ་ལྟ་བུའོ། །
འགལ་རྟགས་ལ་བརྗོད་ཚུལ་གྱི་སྒོ་ནས་དབྱེ་ན་བཞི་ལས། དང་པོ་
༤ 103 -



ཀུན་མཁྱེན་དགོངས་རྒྱན། ་་་་་་་་་་་་་་་་་་་་་་་་་
དེབ་ཕྲེང་བདུན་པ།
ཆོས་ཀྱི་ངོ་བོ་སྒྲུབ་པའི་འགལ་རྟགས་ཀྱི་མཚན་ཉིད། སྦྱོར་སྐོར་དེའི་ཕྱོགས་ཆོས་
གྲུབ་ཅིང་རང་ཕྱོགས་ཆོས་ཅན་དུ་སོང་བའི་རྒོལ་བས་དེ་སྒྲུབ་ཀྱི་བསྒྲུབ་བྱའི་ཆོས་
ཀྱི་ངོ་བོ་དང་ཁྱབ་པ་ཕྱིན་ཅི་ལོག་ཏུ་ངེས་པ། དཔེར་ན་སྒྲ་རྟག་པར་སྒྲུབ་པ་ལ་
བྱས་པ་ལྟ་བུའོ། །སྦྱོར་བ་གང་ཡང་རུང་བའི་འགལ་རྟགས་ཡིན་ན་ཆོས་ཀྱི་ངོ་བོ་
སྒྲུབ་པའི་འགལ་རྟགས་ཡིན་པས་ཁྱབ་པ་ཡིན་ནོ། །གཉིས་པ་ཆོས་ཀྱི་ཁྱད་པར་
སྒྲུབ་པའི་འགལ་རྟགས་ཀྱི་མཚན་ཉིད། སྦྱོར་བ་དེ་སྒྲུབ་ཀྱི་ཕྱོགས་ཆོས་གྲུབ་ཅིང་
ཞེ་འདོད་ལ་བསྒྲུབ་བྱའི་ཆོས་ཀྱི་ངོ་བོར་བཟུང་ཞིང༌། བརྗོད་ཚུལ་ལ་བསྒྲུབ་
བྱའི་ཆོས་ཀྱི་ཁྱད་པར་བཟུང་བའི་ཆོས་དང་ཁྱབ་པ་ཕྱིན་ཅི་ལོག་ཏུ་རང་ཕྱོགས་
ཆོས་ཅན་དུ་སོང་བས་ངེས་པ། དཔེར་ན། མིག་སོགས་དེ་འདུས་པ་མ་ཡིན་པའི་
ཡུལ་ཅན་གཞན་དོན་བྱེད་པར་སྒྲུབ་པ་ལ་འདུས་བསགས་ལྟ་བུའོ། །གསུམ་པ་
ཆོས་ཅན་གྱི་ངོ་བོ་སྒྲུབ་པའི་འགལ་རྟགས་ཀྱི་མཚན་ཉིད། སྦྱོར་བ་དེ་སྒྲུབ་ཀྱི་ཕྱོགས་
ཆོས་གྲུབ་ཅིང་ཞེ་འདོད་ལ་བསྒྲུབ་བྱའི་ཆོས་ཀྱི་ངོ་བོར་བཟུང་ཞིང༌། བརྗོད་ཚུལ་
ལ་བསྒྲུབ་བྱའི་ཆོས་ཅན་གྱི་ངོ་བོར་བཟུང་བའི་ཆོས་དང་ཁྱབ་པ་ཕྱིན་ཅི་ལོག་ཏུ་
རང་ཕྱོགས་ཆོས་ཅན་དུ་སོང་བས་ངེས་པ། དཔེར་ན་བྱེ་བྲག་པས་སངས་རྒྱས་
པ་ལ་དངོས་གྱུར་གྱི་ནམ་མཁའ་རྟག་པར་སྒྲུབ་པ་ལ་འདུས་མ་བྱས་བཀོད་པ་ལྟ་
བུའོ། །འདིའི་ཆོས་ཅན་ནམ་མཁའ་དང་ངོ་བོ་དངོས་པོ་ལ་བྱས་ནས་འདུས་མ་
བྱས་དེ། ནམ་མཁའ་དངོས་པོ་སྒྲུབ་པར་བྱེད་པའི་སྤྱིར་འགལ་རྟགས་ཡིན་ལ།
འོན་ཀྱང་བྱེ་བྲག་པས་ནམ་མཁའ་མ་རྟོགས་པས་བྱེ་བྲག་པ་ལ་ཕྱོགས་ཆོས་མ་ཡིན་
ནམ་དཔྱད་པར་བྱའོ། །བཞི་བ་ཆོས་ཅན་གྱི་ཁྱད་པར་སྒྲུབ་པའི་འགལ་རྟགས་
ཀྱི་མཚན་ཉིད། སྦྱོར་བ་དེ་སྒྲུབ་ཀྱི་ཕྱོགས་ཆོས་གྲུབ་ཅིང་ཞེ་འདོད་ལ་བསྒྲུབ་
= 104



རྟགས་རིགས་ལེགས་བཤད་དྲི་མ་མེད་པའི་འོད། །
བྱའི་ཆོས་ཀྱི་ངོ་བོར་བཟུང་ཞིང་། བརྗོད་ཚུལ་ལ་བསྒྲུབ་བྱའི་ཆོས་ཅན་གྱི་ཁྱད་
པར་བཟུང་བའི་ཆོས་དང་ཁྱབ་པ་ཕྱིན་ཅི་ལོག་ཏུ་རང་ཕྱོགས་ཆོས་ཅན་དུ་སོང་
བས་ངེས་པ། དཔེར་ན་མིག་སོགས་འདུས་པ་མ་ཡིན་པའི་ཡུལ་ཅན་དེ་གཞན་དོན་བྱེད་
པར་སྒྲུབ་པ་ལ་འདུས་བསགས་ལྟ་བུའོ། །དེའི་ཞེ་འདོད་ཀྱི་སྦྱོར་བ་ནི། མིག་སོགས་
ཆོས་ཅན། འདུས་པ་མ་ཡིན་པའི་ཡུལ་ཅན་གྱི་དོན་བྱེད་པའམ་བདག་དོན་བྱེད་
དེ། འདུས་བསགས་ཡིན་པའི་ཕྱིར་ཞེས་པ་ལྟ་བུའོ། །དེ་ཡང་གྲངས་ཅན་པས་
ཤེས་བྱ་ཐམས་ཅད་ཉེར་ལྔར་གྲངས་ངེས་པར་འདོད་ལ། དེ་ལས་ཤེས་རིག་གི་
སྐྱེས་བུ་ནི་བདག་དང་། གཞན་རྣམས་བདག་གི་ལོངས་སྤྱད་བྱ་དང་དབང་བསྒྱུར་
བྱ་ཡིན་ཞིང་། མིག་སོགས་ཉེར་བཞི་པོ་བདག་གི་དགོས་པ་སྒྲུབ་པར་བྱེད་པས་
བདག་གི་བར་འདོད་དོ། །དེ་དག་སྒྲུབ་བྱེད་ཡང་ཤེས་རིག་གི་སྐྱེས་བུ་བདག་ཏུ་
སྒྲུབ་པའི་རིགས་པ་དང་། གཞན་རྣམས་བདག་གི་བར་སྒྲུབ་པའི་རིགས་པ་གཉིས་
ལས། དང་པོ་ནི། ཤེས་རིག་གི་སྐྱེས་བུ་ཆོས་ཅན། བདག་ཡིན་ཏེ། བཅིང་ཐར་
གྱི་རྟེན་ཡིན་པའི་ཕྱིར་ཞེས་སོགས་རིགས་པ་ལྟར་སྣང་དུ་མས་སྒྲུབ་པར་བྱེད་དོ། །
གཉིས་པ་མིག་སོགས་བདག་གི་བར་སྒྲུབ་པའི་སྦྱོར་བ་ནི། གྲངས་ཅན་པའི་སྨྲས་
ཆོས་དང་ཞེ་འདོད་གཉིས་ལས། དང་པོ་ནི། མིག་སོགས་ཆོས་ཅན། གཞན་དོན་
བྱེད་དེ། འདུས་བསགས་ ཡིན་པའི་ ཕྱིར། དཔེར་ན་མལ་ཆ་དང་ སྟན་བཞིན།།
ཞེས་སྨྲ་བར་བྱེད་ལ། གཉིས་པ་ཞེ་འདོད་ནི། མིག་སོགས་ཆོས་ཅན། བདག་
དོན་བྱེད་དེ། འདུས་ཤིང་བསགས་པའི་ཕྱིར། ཞེས་པའོ། །རྣམ་འགྲེལ་གྱི་འགྲེལ་
བཤད་རིན་ཆེན་ཕྲེང་བ་ལས། འཕངས་བའི་ཞེ་འདོད་ཀྱི་བསྒྲུབ་བྱ་ཡིན་ན་བསྒྲུབ་
བྱར་འདོད་དགོས་ཞེས་སྟོན་པས་སོ། །དཔེར་ན་གྲངས་ཅན་པས་མིག་སོགས་
- 105 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
གཞན་དོན་བྱེད་དེ། འདུས་བསགས་ཡིན་པས་སོ། །ཞེས་བཀོད་པ་ན། མིག་
སོགས་བདག་གི་དོན་བྱེད་པ་དེ། དངོས་སུ་མ་བརྗོད་ན་ཡང་བསྒྲུབ་པར་འདོད་
པ་བཞིན། ཞེས་ གསུངས་སོ། དེ་ལྟར་སྨྲས་ཆོས་ཀྱི་སྦྱོར་བ་དེ་ལ་འགོད་ ཚུལ་ གྱི་
སྒོ་ནས་གཉིས་ཡོད་པ་སྔར་ལྟར་རོ། །འདུས་བསགས་ཀྱི་དོན་སྐད་ཅིག་གམ་རྡུལ་
དུ་མ་འདུས་པ་ལ་བྱས་ན་བཏགས་གཞི་དང་ཅི་རིགས་ཀྱི་དབང་དུ་བྱས་ན་མིག་
སོགས་ཞེས་པའི་སོགས་ཁོངས་ནས་ཤེས་བྱ་ཉེར་གསུམ་བཏོན་ནས་ཉེར་བཞི་
ཆོས་ཅན་འཛིན་པ་ཡིན་ནོ། །དེ་ལྟར་ན་གྲངས་ཅན་པས་འདུས་བསགས་ཀྱི་རྟགས་
ཀྱིས་དེ་སྒྲུབ་ཀྱི་ཕྱོགས་ཆོས་མ་གྲུབ་ལ་ཁས་བླངས་ཙམ་གྱིས་གྲུབ་པ་ཡིན་ལ། སྤྱིར་
འདས་བསགས་དེ། མིག་སོགས་བདག་དོན་བྱེད་པར་སྒྲུབ་པའི་འགལ་རྟགས་
ཡིན་པའོ། །ཁ་ཅིག་ཆོས་ཀྱི་ཁྱད་པར་སྒྲུབ་པའི་འགལ་རྟགས་ཞེས་བཤད་པ་མི་
འཐད་པར་ཐལ། ཆོས་ཀྱི་ཁྱད་པར་འགོག་པའི་འགལ་རྟགས་ཞེས་བཤད་དགོས་
པའི་ཕྱིར། མ་གྲུབ་ན། དེར་ཐལ། ཕྱོགས་གླང་གིས། འདི་ནི་ཆོས་ཀྱི་ཁྱད་པར་
ཕྱིན་ཅི་ལོག་ཏུ་སྒྲུབ་པའི་འགལ་བ་ཡིན་ནོ། །ཞེས་དང་། གཏན་ཚིགས་རིགས་
པའི་བསྡུས་དོན་ལས། ཆོས་ཀྱི་ངོ་བོ་དང་། ཁྱད་པར་དང༌། ཆོས་ཅན་གྱི་ངོ་བོ་
དང༌། ཁྱད་པར་འགོག་པའི་འགལ་རྟགས་བཞི་སྟེ། ཞེས་གསུངས་པའི་ཕྱིར་ན་
མ་ཁྱབ་སྟེ། ལུང་དེ་གཉིས་ཀྱི་ཆོས་ཀྱི་ཁྱད་པར་འགོག་པ་དང་ཕྱིན་ཅི་ལོག་སྒྲུབ་པའི་
རྟགས་ཡང་དག་དང༌། ཆོས་ཀྱི་ཁྱད་པར་སྒྲུབ་པའི་འགལ་རྟགས་ཡིན་ཞེས་པའོ། །
གཞན་ལ་རིགས་འགྲེས། རྟགས་འདི་དག་ཆོས་ཅན་གྱི་སྟེང་དུ་འགལ་རྟགས་
སུ་སོང་བའི་རྟགས་དེའི་ཆོས་ཀྱི་ངོ་བོ་འགོག་པར་བྱེད་པ་ལ་ཁྱད་པར་མེད་མོད་
ངག་གི་འགོད་ཚུལ་གྱི་དབྱེ་བ་ཐ་དད་པ་ཙམ་ཡིན་ཏེ། རྣམ་འགྲེལ་ལེའུ་བཞི་བ་
= 16 -



1:|:
རྟགས་རིགས་ལེགས་བཤད་དྲི་མ་མེད་པའི་འོད།
།
ལས། དེ་ནི་ལྟོས་ནས་ཆོས་དག་དང༌། །ཆོས་ཅན་ཁྱད་པར་ཡིན་པར་བརྗོད། །
མ་བརྗོད་ན་ཡང་འདོད་པ་ནི། །སྐབས་ལས་རྟོགས་པར་འགྱུར་བ་ཡིན། །དེ་དཔེར་
རྗེས་འགྲོ་མེད་པ་ཡི། །སྐྱོན་ཡང་ཇི་སྐད་བདག་གཞན་ན། །དེ་མ་གྲུབ་ཅེས་བཤད་
བཞིན་ཏེ། །དེར་ནི་འདོད་ལ་གནོད་བྱེད་ཡིན། །ཞེས་དང༌། རྣམ་ངེས་ལས། རྣམ་
པར་བཞག་པ་ཙམ་ཐ་དད་ཙམ་ཡིན་གྱི། དོན་ནི་མ་ཡིན་ནོ། །ཞེས་གསུངས་པའི་
ཕྱིར། དེ་ཡང་བཀའ་བཞི་བ་བསོད་ནམས་བཟང་པོས་ཚུལ་འདི་ལྟར་གསུངས་
ཏེ། རྣམ་འགྲེལ་གྱི་འགྲེལ་བཤད་རིན་ཆེན་ཕྲེང་བ་ལས། བདག་དོན་བྱེད་པ་
ལྟ་བུ་དེ་ནི་ངག་གི་འགོད་ཚུལ་ལ་ལྟོས་ནས་ཆོས་ཀྱི་ཁྱད་པར་དང་། ཆོས་ཅན་
གྱི་ཁྱད་པར་དུ་སློབ་དཔོན་གྱིས་བརྗོད་པ་ཡིན་ལ། དོན་ལ་འགལ་རྟགས་ཀུན་
འདོད་ཡུལ་བཀག་པ་གཅིག་པུར་འདུའོ། །མིག་སོགས་ཆོས་ཅན། བདག་རྟག་
པ་གཞན་དོན་བྱེད་དེ། འདུས་བསགས་ཡིན་པས་སོ། །ཞེས་གྲངས་ཅན་གྱིས་
བཀོད་པ་ན་ཆོས་ཅན། བདག་དོན་བྱེད་པ་དེ་ཆོས་ཀྱི་ཁྱད་པར་བརྗོད་དེ། དེར་
རློམས་ནས་ཆོས་དང་གཞི་མཐུན་དུ་བརྗོད་པས་སོ། །མིག་སོགས་ཆོས་ཅན། དེ་ཡི་
ཆོས་ཀྱི་ཁྱད་པར་དང་འགལ་བར་བཞག་སྟེ། བདག་དོན་བྱེད་པ་དེ་དེ་ཡི་ཆོས་ཀྱི་
ཁྱད་པར་དུ་བརྗོད་ཅིང་བཟུང་སྟེ་བདག་དོན་བྱེད་པ་སྟེ། བཀག་པའི་སྒོ་ནས་
དེ་ཡི་ཚོགས་དོན་བཀག་པས་སོ། །མིག་སོགས་འདུས་པ་མ་ཡིན་པའི་དོན་ནམ་ཆེད་
ཆོས་ཅན། གཞན་དོན་བྱེད་དེ། འདུས་བསགས་ ཡིན་ པས་ སོ། །ཞེས་ གྲངས་
ཅན་གྱིས་བཀོད་པ་ན་ཆོས་ཅན། བདག་དོན་བྱེད་པ་དེ་ཆོས་ཅན་གྱི་ཁྱད་པར་དུ་
བརྗོད་དེ། དེར་རློམས་ནས་ཆོས་ཅན་དང་གཞི་མཐུན་དུ་བརྗོད་པས་སོ། །དེས་
ནི་འདུས་བསགས་ཆོས་ཅན། མིག་སོགས་བདག་རྟག་པའི་དོན་གཞན་དོན་བྱེད་
- 197 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པར་སྒྲུབ་པའི་ཆོས་ཅན་གྱི་ཁྱད་པར་དང་འགལ་བར་བཞག་སྟེ། དེ་དེ་ཡི་ཆོས་
ཅན་གྱི་ཁྱད་པར་དུ་བརྗོད་ཅིང་བཟུང་སྟེ་བཀག་པའི་སྒོ་ནས་དེ་ཡི་ཚོགས་དོན་
བཀག་པས་སོ། །དངོས་སུ་མ་སྨྲས་ན་བསྒྲུབ་བྱར་ཇི་ལྟར་ཤེས་ཅེ་ན། གྲངས་ཅན་
ཆོས་ཅན། མིག་སོགས་བདག་དོན་བྱེད་པ་དེ་དེ་སྒྲུབ་ཀྱི་བསྒྲུབ་བྱར་དངོས་སུ་
མ་བརྗོད་ཀྱང་དེ་ཡི་བསླབ་བྱར་འདོད་པར་ཐལ། ཁྱོད་སངས་རྒྱས་པ་དང་བདག་
ཡོད་མེད་རྩོད་པའི་སྐབས་སུ་དེ་ཁོ་ན་དེ་ཡི་འདོད་ཡུལ་གྱི་བསྒྲུབ་བྱར་བྱས་ནས་
མིག་སོགས་གཞན་དོན་བྱེད་པར་སྒྲུབ་པའི་རང་རྒྱུད་ཀྱི་སྦྱོར་ངག་མ་འཆོལ་བར་
སྨྲས་པས་སོ། །བདག་དོན་བྱེད་པ་དེ་དེ་སྒྲུབ་ཀྱི་བསྒྲུབ་བྱའི་ཆོས་ཡིན་ན་སྐྱོན་
ཅིར་འགྱུར་ཞེ་ན། འདུས་བསགས་ཆོས་ཅན། མིག་སོགས་བདག་དོན་བྱེད་སྒྲུབ་
ཀྱི་རྟགས་ཡང་དག་མ་ཡིན་པར་ཐལ། བདག་དོན་བྱེད་པ་དེ་དེ་སྒྲུབ་གྱི་མཐུན་
ཡུལ་གྱི་བསྒྲུབ་བྱ་དངོས་ཡིན་ཞིང་། དཔེར་བཟུང་བའི་མལ་ཆ་དང་སྟན་ལ་སོགས་
པ་ལ་རྗེས་འགྲོ་མི་བྱེད་པའི་ཕྱིར། ཞེས་སོགས་གསུངས་སོ། །
གསུམ་པ་མ་ངེས་པའི་གཏན་ཚིགས་བཤད་པ་ལ། མཚན་ཉིད་དང་།
དབྱེ་བ་གཉིས། དང་པོ་སྦྱོར་བ་གང་རུང་གི་མ་ངེས་པའི་རྟགས་ཀྱི་མཚན་ཉིད། དེ་
སྒྲུབ་ཀྱི་ཕྱོགས་ཆོས་གྲུབ་ཅིང་། རང་ཕྱོགས་ཆོས་ཅན་དུ་སོང་བའི་གང་ཟག་གིས་
དེ་སྒྲུབ་ཀྱི་ཁྱབ་པ་རྣལ་མ་ཡང་མ་ངེས་ཕྱིན་ཅི་ལོག་ཏུ་མ་ངེས་པ། མཚན་གཞི་
ནི་སྒྲ་རྟག་པར་སྒྲུབ་པར་བྱེད་པ་ལ་གཞལ་བྱ་ལྟ་བུའོ། །མཚན་ཉིད་དེའི་ཟུར་ལ་
ཕྱོགས་ ཆོས་ ཞེས་ པས་ མ་གྲུབ་ པའི་ གཏན་ཚིགས་ སེལ་ལ། ཁྱབ་པ་རྣལ་
མ་ ཡང་མ་ངེས་ཞེས་པས་རྟགས་ཡང་དག་ཡིན་པ་སེལ། རང་ཕྱོགས་ཆོས་
ཅན་དུ་སོང་བའི་གང་ཟག་གིས་དེ་སྒྲུབ་ཀྱི་ཁྱབ་པ་ཕྱིན་ཅི་ལོག་ཏུམངེས་པ་ཞེས་པས་འགལ་
– 108 -



1:|:
:
རྟགས་རིགས་ལེགས་བཤད་དྲི་མ་མེད་པའི་འོད། །
རྟགས་སེལ་ཏེ། འགལ་རྟགས་ཡིན་ན་རང་ཕྱོགས་ཆོས་ཅན་དུ་སོང་བའི་གང་
ཟག་གིས་ དེ་སྒྲུབ་ཀྱི་ཁྱབ་པ་ཕྱིན་ཅི་ལོག་ཏུ་ངེས་པ་དགོས་པའི་ ཕྱིར་རོ། །
གཉིས་པ་དབྱེ་བ་ལ། ཐུན་མོང་མ་ཡིན་པའི་མ་ངེས་པའི་གཏན་ཚིགས་
དང༌། ཐུན་མོང་གི་མ་ངེས་པའི་གཏན་ཚིགས་གཉིས་སོ། །དང་པོ་ལ་མཚན་ཉིད།
དབྱེ་བ། ཐུན་མོང་མ་ཡིན་པའི་དོན་བཤད་པ་དང་གསུམ། དེ་སྒྲུབ་ཀྱི་ཐུན་མོང་
མ་ཡིན་པའི་མ་ངེས་པའི་རྟགས་ཀྱི་མཚན་ཉིད། རང་ཕྱོགས་ཆོས་ཅན་དུ་སོང་བའི་
གང་ཟག་གིས་དེ་སྒྲུབ་ཀྱི་མཐུན་ཕྱོགས་ལ་ཡོད་པར་མ་ངེས་མི་མཐུན་ཕྱོགས་ལ་
ཡོད་པར་མ་ངེས་པའི་དེ་སྒྲུབ་ཀྱི་མ་ངེས་པའི་གཏན་ཚིགས། རང་ཕྱོགས་ཆོས་
ཅན་དུ་སོང་བའི་གང་ཟག་གིས་མཐུན་ཕྱོགས་ལ་ཡོད་པར་མ་ངེས་མི་མཐུན་ཕྱོགས་
ལ་ཡོད་པར་མ་ངེས་ཞེས་པས་ཐུན་མོང་གི་མ་ངེས་པའི་གཏན་ཚིགས་སེལ་ཏེ།
ཐུན་མོང་གི་མ་ངེས་པའི་གཏན་ཚིགས་ཡིན་ན་མཐུན་ཕྱོགས་མི་མཐུན་ཕྱོགས་
གང་རུང་ལ་ཡོད་པར་ངེས་པ་ཞིག་དགོས་པའི་ཕྱིར། མ་ངེས་པ་ཞེས་པས་རྟགས་
ཡང་དག་དང་མ་གྲུབ་པ་དང་འགལ་རྟགས་རྣམས་སེལ་ཏེ། དེ་རྣམས་གང་རུང་
ཡིན་ན་མ་ངེས་པའི་གཏན་ཚིགས་མ་ཡིན་དགོས་པའི་ཕྱིར། གཉིས་པ་དབྱེ་ན།
གཏན་ཚིགས་རིགས་པའི་དོན་བསྡུས་ལས། དབྱེ་ན། དང་པོ་ལ་མཐུན་ཕྱོགས་
ལ་ཡོད་ཀྱང་མ་མཐོང་། མེད་ནས་མ་མཐོང༌། མི་མཐུན་ཕྱོགས་ལ་ཡོད་ཀྱང་མ་
མཐོང་། མེད་ནས་མ་མཐོང་བ་བཞི་སྟེ། རིམ་པ་བཞིན་དཔེར་ན་སྒྲ་མི་རྟག་སྟེ་
མཉན་བྱ་ཡིན་པས་སོ། །རྟག་སྟེ། མཉན་བྱ་ཡིན་པས་སོ། །གསོན་ལུས་ཆོས་
ཅན། བདག་ཡོད་དེ། སྲོག་ཡོད་ པས་སོ། །བདག་མེད་དེ། སྲོག་ཡོད་ པས་ སོ། །
ཞེས་པ་ལྟ་བུའོ། །ཞེས་གསུངས་སོ། །ཕྱི་མ་འདི་གཉིས་རྒོལ་བ་ཕྱི་རོལ་བ་འགའ་
+ 1409 -



ཀུན་མཁྱེན་དགོངས་རྒྱན། ། དད་པ་བ དེ་བ་དང་རྗེ་དེབ་ཕྲེང་བདུན་པ།
ཞིག་གི་དབང་དུ་བྱས་པའོ། །སྐབས་འདིའི་མཐོང་མ་མཐོང་ཞེས་པ་སྣང་མ་སྣང་
གི་དོན་མ་ཡིན་པར་ངེས་མ་ངེས་ལ་གོ་དགོས་སོ། །དེ་ལྟ་མ་ཡིན་ན། དེ་ཕྱིར་
དངོས་པོ་མཐོང་བ་ཡི། །ཡོན་ཏན་མཐའ་དག་མཐོང་བ་ཉིད། །ཅེས་གསུངས་
པ་སོགས་ཀྱིས་གནོད་དོ། །མཉན་བྱ་སྒྲ་མི་རྟག་པར་སྒྲུབ་པའི་ཐུན་མོང་མ་ཡིན་པའི་
མ་ངེས་པའི་གཏན་ཚིགས་ཡིན་པར་གསུངས་པ་རྒོལ་བ་དབང་རྟུལ་གྱི་ངོར་ཡིན་ཏེ།
རིན་ཆེན་འབྱུང་གནས་ཞི་བའི་ནང་གི་ཁྱབ་པ་ལས། ཐུན་མོང་མ་ཡིན་གཏན་ཚིགས་
ཀྱི། །ཉེས་པ་རྨོངས་ལ་ལྟོས་པ་ཡིན། །ཞེས་དང་། དེའི་ཕྱིར་དཔེ་ལ་ཆགས་རྣམས་
ལ། །བུམ་ པའི་ དཔེ་ནི་ བསྟན་ པ་ མཛད། །དེ་ མི་ དགོས་ ལ་ དོན་མེད་ ཡིན། །ནང་
གི་ཁྱབ་པ་བློ་ལྡན་ལའོ། །ཞེས་གསུངས་པའི་ཕྱིར་རོ། །
པ། གསུམ་པ་ཐུན་མོང་མ་ཡིན་པའི་དོན་ནི། རང་ཕྱོགས་ཆོས་ཅན་དུ་སོང་
བའི་གང་ཟག་གིས་དེ་སྒྲུབ་ཀྱི་རྩོད་གཞི་དང་། མཐུན་ཕྱོགས་དང་མི་མཐུན་ཕྱོགས་
གཉིས་ཀྱི་ནང་ནས་རྩོད་གཞི་ལ་ཡོད་པར་ངེས་ཀྱི། མཐུན་ཕྱོགས་ལ་ཡོད་པར་
མ་ངེས་མི་མཐུན་ཕྱོགས་ལ་ཡོད་པར་མ་ངེས་པ་དེ་སྒྲ་མི་རྟག་པར་སྒྲུབ་པའི་ཐུན་
མོང་མ་ཡིན་པའི་རྟགས་ཡིན་པའི་དོན་ཡིན་ནོ། །
གཉིས་པ་ཐུན་མོང་གི་མ་ངེས་པའི་གཏན་ཚིགས་བཤད་པ་ལ། མཚན་
ཉིད། དབྱེ་བ་གཉིས། དང་པོ་ཐུན་མོང་གི་མ་ངེས་པའི་གཏན་ཚིགས་ཀྱི་མཚན་
ཉིད། རང་ཕྱོགས་ཆོས་ཅན་དུ་སོང་བའི་གང་ཟག་གིས་དེ་སྒྲུབ་ཀྱི་མཐུན་ཕྱོགས་ལ་
ཡོད་པར་ངེས་པ་དང་མི་མཐུན་ཕྱོགས་ལ་ཡོད་པར་ངེས་པ་གང་རུང་ཡིན་པའི་
མ་ངེས་པའི་གཏན་ཚིགས། སེལ་བྱ་སྦྱར་ཚུལ་སྔ་མ་དག་གིས་ཤེས་པར་བྱའོ། །
པ་དང་། གཉིས་པ་དབྱེ་བ་ནི། དེ་སྒྲུབ་ཀྱི་ཐུན་མོང་གི་དངོས་ཀྱི་མ་ངེས་པ་དང༌།
:110-



1:
|:
རྟགས་རིགས་ལེགས་བཤད་དྲི་མ་མེད་པའི་འོད། །་་་་་་་་་་་
དེ་སྒྲུབ་ཀྱི་ལྷག་ལྡན་གྱི་མ་ངེས་པའི་གཏན་ཚིགས་གཉིས། དང་པོ་ལ་མཚན་ཉིད།
དབྱེ་བ་གཉིས། དང་པོ་དེ་སྒྲུབ་ཀྱི་ཐུན་མོང་གི་དངོས་ཀྱི་མ་ངེས་པའི་གཏན་ཚིགས་
ཀྱི་མཚན་ཉིད། མ་ངེས་པའི་གཏན་ཚིགས་གང་ཞིག རང་ཕྱོགས་ཆོས་ཅན་དུ་
སོང་བའི་གང་ཟག་གིས་མཐུན་ཕྱོགས་ལ་ཡོད་པར་ངེས་མི་མཐུན་ཕྱོགས་ལ་ཡོད་
པར་ངེས་པ། གཉིས་པ་དབྱེ་བ་ལ་བཞི། དང་པོ་མཐུན་ཕྱོགས་མི་མཐུན་ཕྱོགས་
གཉིས་ཀ་ལ་ཁྱབ་བྱེད་དུ་འཇུག་པ་ནི། དཔེར་ན། སྒྲ་རྟག་པར་སྒྲུབ་པར་བྱེད་
པ་ལ་རི་བོང་རྭ་མ་ཡིན་པ་ལྟ་བུའོ། །གཉིས་པ་མཐུན་ཕྱོགས་མི་མཐུན་ཕྱོགས་
གཉིས་ཀ་ལ་ཆ་གཉིས་སུ་འཇུག་པ་ནི། དཔེར་ན། སྒྲ་རྟག་པར་སྒྲུབ་པར་བྱེད་
པ་ལ་མཚོན་བྱ་ལྟ་བུའོ། །གསུམ་པ་མཐུན་ཕྱོགས་ལ་ཁྱབ་བྱེད་མི་མཐུན་ཕྱོགས་
ལ་ཆ་གཉིས་སུ་འཇུག་པ་ནི། དཔེར་ན། དུང་སྒྲ་རྩོལ་བ་ལས་བྱུང་བར་སྒྲུབ་
པར་བྱེད་པ་ལ་མི་རྟག་པ་ལྟ་བུའོ། །བཞི་བ་མི་མཐུན་ཕྱོགས་ལ་ཁྱབ་བྱེད་མཐུན་
ཕྱོགས་ལ་ཆ་གཉིས་ སུ་འཇུག་པ་ནི། དཔེར་ན། དུང་སྒྲ་རྩོལ་བ་ལས་མ་བྱུང་
པར་སྒྲུབ་པར་བྱེད་པ་ལ་མི་རྟག་པ་ལྟ་བུའོ། ། ས་
1:| གཉིས་པ་ལྷག་ལྡན་གྱི་མ་ངེས་པ་ལ། མཚན་ཉིད། དབྱེ་བ་གཉིས།
དང་པོ་ལྷག་ལྡན་གྱི་མ་ངེས་པའི་གཏན་ཚིགས་ཀྱི་མཚན་ཉིད། དེ་སྒྲུབ་ཀྱི་མཐུན་
ཕྱོགས་དང་མི་མཐུན་ཕྱོགས་གང་རུང་ལ་འཇུག་པར་ངེས་ནས་གང་རུང་ལས་ལྡོག་
མི་ལྡོག་ཐེ་ཚོམ་ཟ་བའི་ཐུན་མོང་བའི་མ་ངེས་པའི་གཏན་ཚིགས། མཚན་ཉིད་དེ་
ལྟར་འཐད་དེ། རྣམ་འགྲེལ་ལས། གང་ཞིག་མ་མཐོང་བ་ཙམ་གྱི། །ལྡོག་པ་རབ་
ཏུ་ སྟོན་ བྱེད་པ། །དེ་ནི་ཐེ་ཚོམ་རྒྱུ་ཡིན་ཕྱིར། །དེ་ལ་ལྷག་མ་ལྡན་ཞེས་བརྗོད། །
ཅེས་དང༌། དེའི་ཐད་ཀྱི་འགྲེལ་བཤད་རིན་ཆེན་ཕྲེང་བ་ལས། ལྷག་ལྡན་གྱི་དོན་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཅི་ཞེ་ན། །སྨྲ་སོགས་ཀྱི་རྟགས་གང་ཞིག་ཆོས་ཅན། སྨྲ་བ་པོ་ཕ་རོལ་པོ་ཆགས་
ཅན་དུ་སྒྲུབ་པ་དེ་ལ་ལྷག་མ་དང་ལྡན་པ་ཞེས་བརྗོད་དེ། དེ་ཡི་ཕྱོགས་ཆོས་གང་ཞིག་
དེ་ཡི་མཐུན་ཕྱོགས་འགའ་ལ་ཡོད་ཀྱང་དེ་ཡི་མི་མཐུན་ཕྱོགས་ལ་ཐེ་ཚོམ་གྱི་རྒྱུ་སྟེ་
འཇུག་སྲིད་པའི་རྟགས་ཡིན་པའི་ཕྱིར། དེ་ཡི་མི་མཐུན་ཕྱོགས་ལ་འཇུག་སྲིད་
པར་ཐལ། ཆོས་ལ་འབྲེལ་བ་མེད་པར་དེ་ཡི་མི་མཐུན་ཕྱོགས་འགའ་ལ་མ་མཐོང་
བ་ཙམ་གྱིས་དེ་ཡི་མི་མཐུན་ཕྱོགས་ལས་ལྡོག་པར་མུ་སྟེགས་སོགས་ཀྱིས་རབ་
ཏུ་སྟོན་པར་བྱེད་པ་ཙམ་དེ་ཡིན་པས་སོ། །ཞེས་གསུངས་སོ། །གཉིས་པ་དབྱེ་
བི་ལཾ། དེ་སྒྲུབ་ཀྱི་ཡང་དག་ལྷག་ལྡན་དང༌། དེ་སྒྲུབ་ཀྱི་འགལ་བ་ལྷག་ལྡན་གྱི་
གཏན་ཚིགས་གཉིས། དང་པོ་དེ་སྒྲུབ་ཀྱི་ཡང་དག་ལྷག་ལྡན་གྱི་མཚན་ཉིད། རང་
ཕྱོགས་ཆོས་སུ་སོང་བའི་གང་ཟག་གིས་དེ་སྒྲུབ་ཀྱི་མཐུན་ཕྱོགས་ལ་འཇུག་པར་
ངེས་ཤིང་མི་མཐུན་ཕྱོགས་ལས་ལྡོག་མི་ལྡོག་ལ་ཐེ་ཚོམ་ཟ་བའི་ལྷག་ལྡན་གྱི་གཏན་
ཚིགས། མཚན་གཞི་ནི། འདོད་ཆགས་དང་བྲལ་བ་བསྐལ་དོན་སོང་བའི་རྒོལ་
བའི་ངོར། ངག་སྨྲ་བའི་སྐྱེས་བུ་ཕ་རོལ་བོ་འདི་འདོད་ཆགས་དང་བཅས་པར་
སྒྲུབ་པ་ལ་ངག་སྨྲ་བ་ལྟ་བུའོ། །གཉིས་པ་འགལ་བ་ལྷག་ལྡན་གྱི་གཏན་ཚིགས་
ཀྱི་མཚན་ཉིད། རང་ཕྱོགས་ཆོས་སུ་སོང་བའི་རྒོལ་བས་དེ་སྒྲུབ་ཀྱི་མི་མཐུན་
ཕྱོགས་ལ་ཡོད་པར་ངེས་ཤིང་མཐུན་ཕྱོགས་ལས་ལྡོག་མི་ལྡོག་ཐེ་ཚོམ་ཟ་བའི་
ལྷག་ལྡན་གྱི་གཏན་ཚིགས། མཚན་གཞི་ནི། འདོད་ཆགས་དང་བྲལ་བ་བསྐལ་
དོན་སོང་བའི་རྒོལ་བའི་ངོར། ངག་སྨྲ་བའི་སྐྱེས་བུ་ཕ་རོལ་བོ་འདི་འདོད་ཆགས་
དང་བྲལ་བར་སྒྲུབ་པ་ལ་ངག་སྨྲ་བ་ལྟ་བུའོ། །ཡང་ཁ་ཅིག་གིས་དེ་ལྟར་བཤད་
པ་མི་འཐད་པར་ཐལ། ལྷག་ལྡན་གྱི་གཏན་ཚིགས་དང་མ་ངེས་པའི་གཏན་ཚིགས་
-112 -



རྟགས་རིགས་ལེགས་བཤད་དྲི་མ་མེད་པའི་འོད།
།
དོན་གཅིག་མིང་གི་རྣམ་གྲངས་ཡིན་པའི་ཕྱིར། མ་གྲུབ་ན། དེར་ཐལ། ཤཱཀྱ་བློའི་
འགྲེལ་བཤད་ལས། མཚན་ཉིད་བསྟན་པའི་ཕྱིར་གང་ཞིག་ཅེས་བྱ་བ་ལ་སོགས་པ་
སྨོས་ཏེ། ལྷག་མ་དང་ལྡན་པ་ཞེས་བྱ་བའི་སྒྲ་འདི་ནི་མ་ངེས་པའི་རྣམ་གྲངས་
ཡིན་ནོ། །ཞེས་གསུངས་པའི་ཕྱིར་ན་མ་ཁྱབ། འོ་ན་གཞལ་བྱ་ཆོས་ཅན། རང་
ཕྱོགས་ཆོས་སུ་སོང་བའི་གང་ཟག་གིས་དེ་སྒྲུབ་ཀྱི་ཁྱབ་འབྲེལ་ལ་ཐེ་ཚོམ་སྐྱེད་
བྱེད་ཀྱི་རྒྱུ་ཡིན་པར་ཐལ། དེ་སྒྲུབ་ཀྱི་ལྷག་ལྡན་གྱི་མ་ངེས་པའི་གཏན་ཚིགས་
ཡིན་པའི་ཕྱིར། ཁྱབ་སྟེ། རྣམ་འགྲེལ་ལས། དེ་ནི་ཐེ་ཚོམ་རྒྱུ་ཡིན་ཕྱིར། །དེ་ལ་
ལྷག་མ་ལྡན་ཞེས་བརྗོད། །ཅེས་གསུངས་པའི་ཕྱིར། མ་ཁྱབ་མཚམས་ཀྱི་རྟགས་
གྲུབ་སྟེ། མ་ངེས་པའི་གཏན་ཚིགས་ཡིན་པའི་ཕྱིར། ཁྱབ་པ་ཁས། ཡང་ཁ་ཅིག་
གིས། གཞལ་བྱ་ཆོས་ཅན། རྟགས་ལྟར་སྣང་ཡིན་པར་ཐལ། སྒྲ་རྟག་པར་སྒྲུབ་
པའི་རྟགས་ལྟར་སྣང་ཡིན་པའི་ཕྱིར་ན་མ་ཁྱབ། སྦྱོར་བ་གང་ཡང་རུང་བའི་རྟགས་
ལྟར་སྣང་ཡིན་ན་རྟགས་ལྟར་སྣང་ཡིན་མི་དགོས་ལ། སྦྱོར་བ་གང་ཡང་རུང་བའི་
རྟགས་ཡང་དག་ཡིན་ན་རྟགས་ཡང་དག་ཡིན་དགོས་པ་ནི། གཙོ་ཆེ་ཆུང་དང་
གསུང་རབ་ཀྱི་བརྡ་ཆད་ཀྱི་དབང་གིས་ཡིན་ནོ། །དེས་ན་གོང་གི་འགལ་མ་ངེས་
མ་གྲུབ་ཀྱི་གཏན་ཚིགས་ཀྱི་མཚན་ཉིད་བཤད་པ་སོགས་དོན་ལ་སྒྲ་རྟག་སྒྲུབ་དང་
སྒྲ་མི་རྟག་སྒྲུབ་ལྟ་བུའི་གཞི་ལ་སྦྱར་དགོས་སོ། །གོང་དུ་དེ་དག་གི་མཚན་ཉིད་
སོགས་བཤད་པ་ལྟར་མ་བཤད་ན་རྟོག་གེའི་ཐ་སྙད་དམ་རྟོག་གེའི་སྐད་ཀྱིས་
གནོད་པས་ན་དེ་ལྟར་བཤད་པ་ཡིན་ནོ། །དེ་ལྟར་རྟགས་སུ་བཀོད་པ་ཐམས་
ཅད་རྟགས་ཡང་དག་དང་འགལ་མ་ངེས་མ་གྲུབ་པའི་གཏན་ཚིགས་སུ་ཐམས་
ཅད་འདུས་པ་ཡིན་ཏེ། སྤྱིར་གཏན་ཚིགས་སུ་བཀོད་པ་ལ་ཕྱོགས་ཆོས་གྲུབ་པ་
- 113



ཀུན་མཁྱེན་དགོངས་རྒྱན། །
ན་ངགངས་ཅན།
དེབ་ཕྲེང་བདུན་པ།
དང་མ་གྲུབ་པ་གཉིས་སུ་ངེས་ལ། གྲུབ་པ་ལ་ཁྱབ་པ་རྣལ་མ་ངེས་པ་དང་མ་ངེས་
པ་གཉིས་སུ་ངེས་ལ། མ་ངེས་པ་ལ་ཁྱབ་པ་ཕྱིན་ཅི་ལོག་ཏུ་ངེས་པ་དང་མ་ངེས་
པ་གཉིས་སུ་ངེས་པ་ཡིན་པའོ། །
རྩ་བའི་ས་བཅད་གཉིས་པ་གཞན་དོན་རྗེས་དཔག་བཤད་པ་ལ། གཞན་
དོན་རྗེས་དཔག་དངོས་དང་། དེའི་ཤུགས་བསྟན་བསྒྲུབ་བྱ་བཤད་པ་དང་གཉིས།
དང་པོ་ལ་མཚན་ཉིད། དབྱེ་བ། སྒྲ་བཤད་པ་དང་གསུམ། དང་པོ་ནི། ཚད་མ་
མདོ་ལས། རང་གི་མཐོང་དོན་རབ་གསལ་བྱེད། །ཅེས་པས་གཞན་དོན་རྗེས་
དཔག་གི་མཚན་ཉིད་བསྟན་ལ། དེ་ཡང་རང་གི་མཐོང་དོན་རབ་གསལ་བྱེད་
ཅེས་པས་ཚིག་གསུམ་གྱིས་རིམ་བཞིན་བློ་སྐྱོན་དང་དོན་སྐྱོན་དང༌། སྒྲ་སྐྱོན་
གསུམ་སེལ་བར་བྱེད་ལ། །དོན་ལ་ཚུལ་གསུམ་གྲུབ་ཀྱང་སྐབས་ཀྱི་གང་ཟག་
གིས་མ་གྲུབ་ན་སྒྲུབ་ངག་ཡང་དག་ཏུ་མི་འགྱུར་བས་ན། རང་གིས་ཞེས་གསུངས་
ལ། དོན་ལ་ཚུལ་གསུམ་མ་གྲུབ་ན་འདོད་པ་ཙམ་གྱིས་རྟགས་ཡང་དག་ཏུ་མི་
འགྱུར་བས་དེ་བརྗོད་པའི་སྒྲུབ་ངག་ཀྱང་ཡང་དག་ཡིན་པ་བསལ་བའི་ཕྱིར། དོན་
ཞེས་གསུངས་ལ། ཚུལ་གསུམ་དོན་ལ་གྲུབ་ཅིང་། གྲུབ་པ་ལྟར་རང་གིས་ངེས་
ཀྱང༌། གཞན་ལ་སྟོན་པ་ན། སྒྲ་ནི་མི་རྟག་སྟེ། བྱས་པ་ཡིན་པའི་ཕྱིར། དཔེར་
ན་བུམ་པ་བཞིན། བུམ་པ་བྱས་པ་བཞིན་དུ་སྒྲ་ཡང་བྱས། དེའི་ཕྱིར་སྒྲ་མི་རྟག་ཅེས་
པ་ལྟ་བུ། སྒྲུབ་ངག་ལྷག་ཆད་ཅན་དུ་སྨྲ་བ་བསལ་བའི་ཕྱིར། གསལ་བྱེད་ཅེས་
གསུངས་སོ། །ཅིའི་ཕྱིར་སྒྲུབ་ངག་ཡན་ལག་ལྔ་ལྡན་འདི་ལྷག་ཆད་ཀྱི་སྐྱོན་དང་
བཅས་ཞེ་ན། ཁྱབ་པ་བརྗོད་པ་ཆད་པ་དང་དམ་བཅའ་ཉེར་གཏོད་དང་འཇུག་
སྡུད་གསུམ་བརྗོད་པ་ལྷག་པ་ཡིན་ཏེ། དཔེ་སྨོས་ཀྱང་དེ་ལ་རྟགས་ཆོས་ཀྱི་འབྲེལ་



རྟགས་རིགས་ལེགས་བཤད་དྲི་མ་མེད་པའི་འོད།
།
བ་མ་བསྟན་པས་ཁྱབ་པ་བརྗོད་པ་མ་ཚང་ལ། བསྒྲུབ་བྱ་སྐབས་ཀྱི་རྒོལ་བས་
མ་གྲུབ་པས་དེ་བརྗོད་པས་དེས་དེ་རྟོགས་མི་ནུས་པའི་ཕྱིར་ཏེ། རྣམ་འགྲེལ་
ལས། བསྒྲུབ་པར་བྱ་བ་བརྗོད་པ་ཡི། །བརྒྱུད་པ་ཡིས་ཀྱང་ནུས་པ་མེད། །ཅེས་གསུངས་
སོ། །ཉེར་སྦྱོར་ཕྱོགས་ཆོས་བརྗོད་པ་དང་ཟློས་ཤིང་། འཇུག་སྡུད་དམ་བཅའ་
བརྗོད་པ་དང་ཟློས་པའོ། །དེའི་ཕྱིར་སྒྲུབ་ངག་ཡན་ལག་ལྔ་ལྡན་ལ་སྐྱོན་དང་
བཅས་པའོ། །གཞན་དོན་རྗེས་དཔག་ནི་ཚིག་གི་སྐྱོན་དང་བྲལ་དགོས་ཏེ། རྣམ་
ངེས་ལས། གཞན་གྱི་དོན་གྱི་རྗེས་སུ་དཔག་པར་ཚིག་གི་སྐྱོན་ཡོན་གཙོ་བོར་
བྱེད་པ་ཡིན་གྱི་དོན་གྱི་ནི་མ་ཡིན་ཏེ། དོན་ཅི་ལྟ་བ་མ་ཡིན་པར་བརྗོད་པའི་སྨྲ་
བ་པོ་ལ་ཀླན་ཀར་འགྱུར་བའི་ཕྱིར། ཞེས་གསུངས་སོ། །སྒྲུབ་ངག་འཆད་པའི་
སྐབས་ཡན་ལག་ལྔ་ལྡན་བཤད་ཀྱང་འགོད་པའི་ཚེ་གཉིས་ལྡན་འགོད་དགོས་
སོ། །ཐེག་མཆོག་དབུ་མ་ལྟར་ན་དཔྱད་རྒྱུ་ཅུང་ཟད་ཡོད་དོ། །དེས་ན། གཞན་དོན་
རྗེས་དཔག་སམ་སྒྲུབ་ངག་ཡང་དག་གི་མཚན་ཉིད། རང་གིས་ངེས་པའི་ཚུལ་
གསུམ་ལྷག་ཆད་དང་བྲལ་བར་གསལ་བར་སྟོན་པའི་ངག་ཡན་ལག་གཉིས་ལྡན་
དེའོ། ། །
གཉིས་པ་དབྱེ་བ་ནི། ཆོས་མཐུན་སྦྱོར་གྱི་སྒྲུབ་ངག་ཡང་དག་དང་།
ཆོས་མི་མཐུན་སྦྱོར་གྱི་སྒྲུབ་ངག་ཡང་དག་གཉིས། དང་པོའི་མཚན་ཉིད། རྟགས་དེ་དེ་
སྒྲུབ་ཀྱི་མཐུན་ཕྱོགས་ཁོ་ན་ལ་ཡོད་པར་དངོས་སུ་སྟོན་པའི་ཡན་ལག་གཉིས་
ལྡན་གྱི་སྒྲུབ་ངག་ཡང་དག དཔེར་ན། གང་བྱས་ན་མི་རྟག་པ་ཡིན་པས་ཁྱབ།
དཔེར་ན་བུམ་པ་བཞིན། སྒྲ་ཡང་བྱས་ཞེས་པའི་ངག་ལྟ་བུའོ། །དེ་སྐད་དུ། རིགས་
སྒོ་ ལས། དེ་ ལ་ ཆོས་མཐུན་ པ་ནི་ གང་ལ་རྟགས་མཐུན་ པའི་ ཕྱོགས་ ཉིད་
པ 115 -



ཀུན་མཁྱེན་དགོངས་རྒྱན། ། ་ ་་་་་་ དེབ་ཕྲེང་བདུན་པ།
ལ་ཡོད་པ་སྟོན་པར་བྱེད་པ་སྟེ། གང་བྱས་པ་དེ་མི་རྟག་པར་མཐོང་སྟེ། དཔེར་
ན་བུམ་པ་ལ་སོགས་པ་བཞིན་ཞེས་པའོ། །ཞེས་གསུངས་སོ། །གཉིས་པ་ཆོས་མི་མཐུན་
སྦྱོར་གྱི་སྒྲུབ་ངག་ཡང་དག་གི་མཚན་ཉིད། རྟགས་དེ་དེ་སྒྲུབ་ཀྱི་མི་མཐུན་ཕྱོགས་
ལ་མེད་པ་ཁོ་ན་ལ་དངོས་སུ་སྟོན་པའི་ཡན་ལག་གཉིས་ལྡན་གྱི་སྒྲུབ་ངག་ཡང་
དག དཔེར་ན། གང་རྟག་ན་མ་བྱས་པ་ཡིན་པས་ཁྱབ། དཔེར་ན་འདུས་མ་བྱས་
ཀྱི་ནམ་མཁའ་ བཞིན། སྒྲ་ནི་ བྱས་ སོ། །ཞེས་ པའི་ ངག་ ལྟ་ བུའོ། །དེ་ སྐད་ དུ།
རིགས་སྒོ་ལས། ཆོས་མི་མཐུན་པ་ཡང་གང་ལ་བསྒྲུབ་པར་བྱ་བ་མེད་པ་རྟགས་
མེད་པ་ཉིད་དུ་སྟོན་པ་སྟེ། གང་རྟག་པ་དེ་བྱས་པ་མིན་པར་མཐོང་སྟེ། དཔེར་ན་
ནམ་ མཁའ་ བཞིན་ ཞེས་ པའོ། །ཞེས་གསུངས་སོ། །དེ་ གཉིས་ གང་ རུང་བསྟན་
ན་རྗེས་སུ་འགྲོ་ལྡོག་གང་རུང་དངོས་སུ་རྟོགས་ནས་གང་རུང་ཤུགས་ལ་རྟོགས་
པ་ཡིན་ཏེ། རྣམ་འགྲེལ་ལས། དེ་ཉིད་ཀྱིས་ཕྱིར་འབྲེལ་ཤེས་ན། །གཉིས་ལས་
གང་ཡང་རུང་སྨྲས་པས། །དོན་གྱི་གོ་བས་གཅིག་ཤོས་ལ། །དྲན་པ་ཡང་དག་
སྐྱེ་བར་འགྱུར། །ཞེས་གསུངས་པའི་ཕྱིར་རོ། །
གསུམ་པ་སྒྲ་བཤད་པ་ནི། སྔ་རྒོལ་ལས་གཞན་ཕྱི་རྒོལ་གྱི་དོན་ཡིན་
པས་ན་གཞན་དོན་དང༌། རྗེས་དཔག་གི་རྒྱུ་ཡིན་པས་ན་རྗེས་དཔག་ཏུ་བཏགས་
པའོ། །དེ་ནི་རྗེས་དཔག་དངོས་ནི་མ་ཡིན་ཏེ། ཚིག་གི་རང་བཞིན་ཡིན་པའི་ཕྱིར་
རོ། །དེ་ལ་རྗེས་དཔག་ཅེས་བཏགས་པ་ལ་དགོས་པ་ཡོད་དེ། ངག་དེ་ལ་བརྟེན་
ནས་བསྒྲུབ་བྱ་རྟོགས་པའི་རྗེས་དཔག་སྐྱེ་བ་ཤེས་པའི་ཆེད་ཡིན་པའི་ཕྱིར། སྒྲུབ་
ངག་འགོད་པའི་དུས་དང༌། སྒྲུབ་ངག་ཡང་དག་ཏུ་སོང་བའི་དུས་དང༌། སྒྲུབ་
ངག་གཉིས་ལས་གང་རུང་ལས་གཉིས་ཀ་འགོད་དགོས་པའི་རྒོལ་བ་ཡོད་མེད་
* 116 -



རྟགས་རིགས་ལེགས་བཤད་དྲི་མ་མེད་པའི་འོད། ང
་
དང༌། སྒྲུབ་ངག་ཡང་དག་ལ་ཡན་ལག་གཅིག་ལྡན་མེད་པ་དང་། སྒྲུབ་ངག་གི་
ཚིག་ཟུར་སོ་སོས་ཚུལ་གསུམ་སོ་སོར་བསྟན་ཚུལ་སོགས་གཞན་ལས་ཤེས་པར་
བྱའོ། །འདིར་མང་དོགས་ནས་མ་སྤྲོས་སོ། །ཞར་བྱུང་དུ། གཏན་ཚིགས་རིགས་པའི་
དོན་བསྡུས་ལས། རྒོལ་བ་སྟེ་དེ་ཡི་མཚན་ཉིད། གྲུབ་མཐའ་ལ་རྩོད་པར་བྱེད་
པའི་གང་ཟག དེ་ལ་དབྱེ་ན། སྔ་རྒོལ་ཕྱི་རྒོལ་དཔང་པོ་དང་གསུམ་མོ། །མཚན་
ཉིད་རིམ་པ་ལྟར། ཕྱོགས་སྔ་མ་ཁས་ལེན་པའི་གང་ཟག་དང༌། ཕྱོགས་ཕྱི་མ་
ཁས་ལེན་པའི་གང་ཟག་དང༌། རྒོལ་ཕྱི་རྒོལ་གྱི་རྒྱལ་འཕམ་ཤན་འབྱེད་པར་
ཁས་ལེན་པའི་གང་ཟག་གོ །དང་པོ་ལ་སྔ་རྒོལ་ཡང་དག་དང༌། ལྟར་སྣང་གཉིས་
ཏེ། མཚན་ཉིད་རིམ་པ་ལྟར། ཕྱོགས་སྔ་མ་བཞག་པས་རྩོད་ཟླ་ཕྱི་རྒོལ་གྱི་སྤོབས་
པ་འཇོམས་ནུས་ཀྱི་གང་ཟག་དང་། དེ་མི་ནུས་པའི་གང་ཟག་གོ །གཉིས་པ་ཕྱི་རྒོལ་
ཡང་དག་དང་ལྟར་སྣང་གཉིས་ཏེ། མཚན་ཉིད་རིམ་པ་ལྟར། ཕྱོགས་ཕྱི་མ་ཁས་བླངས་
ཏེ་སུན་འབྱིན་ཡང་དག་བརྗོད་པས་སྔ་རྒོལ་གྱི་སྤོབས་པ་འཇོམས་ནུས་ཀྱི་གང་ཟག་
དང༌། ཕྱོགས་ཕྱི་མ་ཁས་ལེན་ཞིང་སྔ་རྒོལ་གྱི་སྤོབས་པ་འཇོམས་མི་ནུས་པའི་གང་
ཟག་གོ །གསུམ་པ་དཔང་པོ་ཡང་དག་དང་ལྟར་སྣང་གཉིས་ཏེ། མཚན་ཉིད་རིམ་
པ་ལྟར། རྒོལ་ཕྱི་རྒོལ་གྱི་རྩོད་པའི་རྒྱལ་འཕམ་རིག་ནས་དེ་བརྡ་སྤྲོད་ནུས་ཀྱི་
གང་ཟག་དང༌། དཔང་པོར་རློམ་ཞིང་རྒོལ་ཕྱི་རྒོལ་གྱི་རྒྱལ་འཕམ་ཤན་འབྱེད་
མི་ནུས་པའོ། །དཔང་པོ་ལ་ ཡང་ རྗེས་སུ་བརྗོད་ པའི་དཔང་པོ། ཤན་འབྱེད་
པའི་ དཔང་ པོ། ཚར་ གཅོད་ པའི་ དཔང་པོ་ གསུམ་མོ། །ཞེས་ གསུངས་ སོ། །
རྒྱས་པར་གཞན་ལས་ཤེས་པར་བྱའོ། ། ཇི་ལྟར་རྩོད་ཚུལ་ནི། སྐྱེས་སྟོབས་ཀྱི་
ཤེས་རབ་ཆེ་བ་དང་། སྒྲ་ཚད་ལ་བློ་སྦྱངས་པ་དང༌། རང་གཞན་གྱི་གྲུབ་མཐའ་
17+



ཀུན་མཁྱེན་དགོངས་རྒྱན། འགྲོ་བ་གང་ལ་བད ག་པས་ག་ དེ བ་ཕྲེང་བདུན་པ།
ལ་ལེགས་པར་སྦྱངས་བ་ནི་རྩོད་པ་ལ་མཁས་པའི་རྒྱུ་ཡིན་ལ། བཞིན་གྱི་དཀྱིལ་
འཁོར་འཛུམ་པ་དང༌། དོན་དང་ལྡན་ཞིང་གསལ་ལ་འཇམ་པའི་ངག་དང་ལྡན་
པ་དང་། སྐྱིད་ལུག་པ་དང་ང་རྒྱལ་མེད་པ་ནི། རྩོད་པ་མཛེས་པའི་རྒྱན་ཡིན་པའོ། །
རྩོད་པའི་བསམ་པ་ནི། ཕ་རོལ་བོ་དམའ་བར་འདོད་པའི་ཞེ་སྡང་དང༌། རང་
ཉིད་མཐོ་བར་འདོད་པའི་འདོད་ཆགས་དང༌། རིགས་ལམ་འདོར་བར་འདོད་
པའི་གཡོ་སྒྱུ་རྣམས་ནི་རྩོད་པའི་བསམ་པ་ཐ་ཤལ་ཡིན་ལ། རང་གིས་ཤེས་པར་
འདོད་པའི་གུས་པ་དང་། གཞན་གྱི་ལོག་རྟོག་བསལ་བར་འདོད་པའི་སྙིང་རྗེ་དང༌།
ཕ་རོལ་པོ་ལ་ཟབ་མོའི་ཆོས་བསྟན་པར་འདོད་པའི་བྱམས་པ་རྣམས་ནི་རྩོད་པའི་
བསམ་པ་ཕུལ་དུ་བྱུང་བ་ཡིན་ནོ། །རྣམ་དག་རྩོད་པའི་དཔེ་ནི། རང་དང་གཞན་
གྱི་གཏི་མུག་གཅོད་པ་འཁོར་ལོ་ལྟ་བུ་དང༌། སུན་འབྱིན་ པའི་ རླུང་ གིས་མི་
གཡོ་བ་ལྷུན་པོ་ལྟ་བུའོ། །ཚིག་དང་དོན་ལ་མ་རྨོངས་པ་ཐུབ་པའི་དབང་པོའི་
སྲས་ལྟ་བུའོ། །རྩོད་པའི་འབྲས་བུ་ཡང་དག་ནི། རྟོགས་པ་འཕེལ་བས་རང་
རྒྱུད་ཚིམ་པ་དང༌། སྙན་པའི་གྲགས་པ་ཕྱོགས་ཀུན་ཏུ་ཁྱབ་པ་དང༌། བསྟན་པ་
བསྲུངས་པའི་ཆོས་ཀྱི་རྒྱལ་པོ་ཐོབ་པར་འགྱུར་བའོ། །དེས་ན་རྩོད་པའི་སྐྱོན་རྣམས་སྤངས་
ནས་རྣམ་པར་དག་པའི་རྩོད་པ་ལ་བདག་ལེགས་སུ་འདོད་པ་རྣམས་ཀྱི་འབད་
པར་བྱའོ། །
གཉིས་ པ་ དེའི་ ཤུགས་ བསྟན་ བསྒྲུབ་ བྱ་ བཤད་ པ་ ལ། མཚན་
ཉིད། དབྱེ་བ། སྒྲ་བཤད་པ་དང་གསུམ། དང་པོ་ནི། བསྒྲུབ་བྱའི་མཚན་ཉིད།
18 -



1:|:
རྟགས་རིགས་ལེགས་བཤད་དྲི་མ་མེད་པའི་འོད།
།
ཆོས་དང་ཤེས་འདོད་ཆོས་ཅན་གྱི་ཚོགས་དོན་དེ་ཡིན་ཏེ། ཚད་མ་མདོ་ལས། བསྒྲུབ་
བྱ་བསྡུས་པ་ཡིན་པའི་ཕྱིར། །ཆོས་དང་ཆོས་ཅན་ཁ་ཡར་བ། །དངོས་སུ་མིན་ཡང་
དེ་ཕྱོགས་གཅིག །ཡིན་ཕྱིར་བསྒྲུབ་བྱར་བཏགས་ནས་བརྗོད། །ཅེས་གསུངས་སོ། །
རྟགས་ཡང་དག་གི་བསྒྲུབ་བྱའི་མཚན་ཉིད། ཚུལ་གསུམ་ཚང་བའི་རྟགས་ལ་
བརྟེན་ནས་རྟོགས་པར་བྱ་བའི་ཆོས་དང་ཆོས་ཅན་གྱི་ཚོགས་དོན་དེའོ། ། །
གཉིས་པ་དབྱེ་བ་ལ་གཉིས། དང་པོ་རང་དོན་གྱི་བསྒྲུབ་བྱའི་མཚན་ཉིད། རང་
དོན་གྱི་རྟགས་ལས་དཔག་པར་བྱ་བའི་ཆོས་དང་ཆོས་ཅན་གྱི་ཚོགས་དོན། །གཉིས་
པ་གཞན་དོན་གྱི་བསྒྲུབ་བྱ་བཤད་ཚུལ་ལ་གཉིས། དང་པོ་ཚད་མ་ཀུན་བཏུས་
ལས་ བཤད་ ཚུལ་ ནི། ཚད་མ་ མདོ་ ལས། ངོ་ བོ་ ཁོ་ ན་ བསྟན་ བྱ་ བ། །རང་
ཉིད་འདོད་ དང༌ མ་ བསལ་ བ། །ཞེས་ ངོ་ བོའི་ དོན་ སོགས་ ཆོས་ ལྔ་ ཚང་ བ་ དེ།
གཞན་དོན་བསྒྲུབ་བྱའི་མཚན་ཉིད་དུ་བསྟན་ལ། འདིའི་ཟུར་ལྔ་ སོ་སོའི་སེལ་
བྱ་སེལ་ཚུལ་ནི། ངོ་བོ་ཞེས་པས་གཞན་དོན་བསྒྲུབ་བྱ་ཡིན་ན་ཕྱི་རྒོལ་གྱིས་ གྲུབ་
ཟིན་པ་བསལ་ནས་མ་གྲུབ་པ་ཞིག་དགོས་པ་བསྟན་ལ། འདོད་པ་ཞེས་པས་
གཞན་དོན་བསྒྲུབ་བྱ་ཡིན་ན་རྒོལ་བས་དཔག་འདོད་ཀྱི་ཡུལ་དུ་མ་བྱས་པ་བསལ་
ནས་དཔག་ འདོད་ ཀྱི་ཡུལ་དུ་ བྱས་ པ་ དགོས་པར་ བསྟན་ པའོ། །ཁོ་ན་ཞེས་
པས་མ་འོངས་པ་ན་བསྒྲུབ་བྱར་འགྱུར་རུང་གི་དཔེ་རྟགས་མ་གྲུབ་པ་ད་ལྟ་
གཞན་དོན་བསྒྲུབ་བྱ་ཡིན་ནམ་སྙམ་པའི་ལོག་རྟོག་བསལ་ནས་ད་ལྟ་སྒྲུབ་བྱེད་
དུ་བཀོད་བཞིན་པ་མ་ཡིན་དགོས་ལ། ། དཔེ་རྟགས་མ་གྲུབ་པ་ནི། དཔྱོད་པ་
བ་དང་གྲངས་ཅན་པའི་ངོར། སྒྲ་ཆོས་ཅན། མི་རྟག་སྟེ། བྱས་པའི་ཕྱིར། དཔེར་
ན་བུམ་པ་བཞིན་ཞེས་བཀོད་པའི་ཚེ་ན། སྒྲ་བྱས་པ་དཔྱོད་པ་བ་ལ་མ་གྲུབ། བུམ་
- 11） –



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པ་མི་རྟག་པ་གྲངས་ཅན་པ་ལ་མ་གྲུབ་པ་ལྟ་བུའོ། །རང་ཉིད་ཅེས་པས་བསྟན་
བཅོས་མཁན་པོས་འདོད་པ་ཐམས་ཅད་གཞན་དོན་བསྒྲུབ་བྱར་ཡིན་ནམ་སྙམ་
པའི་ལོག་རྟོག་སེལ་བ་ཡིན་ཏེ། དེ་ཐམས་ཅད་སྔ་རྒོལ་རང་ཉིད་ཀྱིས་ཁས་བླངས་
པ་མ་ཡིན་པའི་ཕྱིར་རོ། ། ་བ་མེད་
གཉིས་པ་རིགས་སྒོ་ལས་བཤད་ཚུལ་ནི། འདིར་བསྒྲུབ་བྱའི་མཚན་
ཉིད་ནི་སྒྲུབ་པའི་ཆོས་ཅན་ལ་ཆོས་ཀྱི་ཁྱད་པར་སྒྲུབ་པར་བྱེད་པ་སྟེ་རང་གིས་
བསྒྲུབ་པར་བྱ་བར་འདོད་པ་འདི་ནི་སྒྲུབ་བྱ་ཡིན་ནོ། །དཔེར་ན་སྒྲ་མི་རྟག་པར་
སྒྲུབ་པ་ལྟ་བུའོ། །ཞེས་གསུངས་ལ། དེ་ལས་བཤད་པའི་གཞན་དོན་བསྒྲུབ་བྱའི་
མཚན་ཉིད་ནི། སྐབས་སུ་བབ་པའི་ཕྱི་རྒོལ་གྱི་ངོར་ཆོས་ཅན་ལ་ཆོས་ཀྱི་ཁྱད་
པར་སྒྲུབ་པར་བྱ་བ་སྔ་རྒོལ་ཡང་དག་གིས་ཁས་བླངས་ཤིང་འདོད་པར་གྱུར་
བའི་དོན་དེ་ཡིན་པའོ། ། །
གསུམ་པ་སྒྲ་བཤད་ནི། དེ་ནི་རྟགས་ཀྱིས་བསྒྲུབ་པར་བྱ་བས་ན་བསྒྲུབ་བྱ།
ཚུལ་གསུམ་ངེས་པའི་རྗེས་སུ་དཔག་པར་བྱ་བས་ན་རྗེས་སུ་དཔག་བྱ། རྒོལ་
བས་ཕྱོགས་སུ་བྱས་པས་ན་ཕྱོགས་དང༌། རྒོལ་བས་དམ་བཅས་པས་ན་དམ་
བཅའ་ཞེས་བྱའོ། །
ལ་དེ་ལྟར་གཏན་ཚིགས་རྣམ་བཞག་དྲི་མ་མེད་པ་ལ་བརྟེན་ནས་རྒྱལ་
བའི་ཆོས་ཚུལ་རྣམས་ལེགས་པར་ཤེས་ན་ཐར་བ་དང་ཐམས་ཅད་མཁྱེན་པའི་
གོ་འཕང་ལ་རིང་མིན་མྱུར་ཏུ་བསྒྲོད་ནས་གཞན་དོན་དུ་འཁོར་བ་མ་སྟོང་གི་བར་
དུ་འཕྲིན་ལས་ལྷུན་གྱིས་གྲུབ་སྟེ་འགྲོ་བ་རྣམས་སྨིན་གྲོལ་གྱི་ལམ་བཟང་ལ་
འགོད་པར་མཛད་པ་ཡིན་པའོ།། །།
120 .



རྟགས་རིགས་ལེགས་བཤད་དྲི་མ་མེད་པའི་འོད། །
སྨྲས་པ། །
ཕྱོགས་གླང་གྲགས་པའི་ལེགས་བཤད་ལས་བྱུང་བའི། །
གཏན་ཚིགས་རིགས་པའི་རྣམ་བཞག་འོད་དཀར་གྱིས། །
ས་གསུམ་འགྲོ་བའི་རྨོངས་པ་རབ་བསལ་ནས། །
སྨིན་གྲོལ་ལམ་བཟང་གསལ་བའི་སྒྲོན་མེ་མཆོག །
གསུང་རབ་རྣམ་པར་འབྱེད་པའི་ཚུལ་གསུམ་རྟགས། །
ལེགས་པར་བཤད་པའི་རྣམ་དག་ལུང་རིགས་ཀྱི། །
རྣམ་བཞག་ལེགས་བཤད་དྲི་མ་མེད་པའི་འོད། །
ས་གསུམ་མུན་པ་སེལ་བའི་མཛེས་རྒྱན་མཆོག །
བློ་གསལ་སྦྲང་འཐུང་འབོད་པའི་ལེགས་བཤད་དྲི་བསུང་ཀུན་ནས་རྒྱས། །
བློ་གྲོས་གཟུགས་མཛེས་ལུང་རིགས་རྣམ་མང་གོས་བཟང་རིན་ཆེན་བཀྲ །
སྔོན་བསགས་ལྷ་ཡི་བསོད་ནམས་ལས་བྱུང་བསྟན་བཅོས་ཡོངས་འདུའི་ཤིང་། །
བླ་མ་ལྷར་བཅས་དགྱེས་པའི་ཀུན་བཟང་མཆོད་སྤྲིན་དེང་འདིར་གྲུབ། །
ལེགས་བཤད་ཇི་སྙེད་བཤེས་གཉེན་དམ་པ་དང༌། །
སྔོན་བྱོན་དམ་པའི་ལེགས་གསུང་ཆོས་ཀྱི་དྲིན། །
ལྷག་ཆད་འཁྲུལ་བའི་ཉེས་པ་ཅི་མཆིས་ཀུན། །
ཆོས་སྤྱན་ལྡན་པའི་འཕགས་ཚོགས་མདུན་སར་བཤགས། །



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ལེགས་པར་བཤད་པའི་དགེ་འདིས་ཚེ་རབས་ཀུན། །
ཀུན་མཁྱེན་ཆོས་ཀྱི་རྒྱལ་པོ་ཇོ་ནང་བའི། །
བསྟན་པ་རིན་ཆེན་སྤྱི་བོའི་རྒྱན་བྱས་ཏེ། ། །
འགྲོ་ཀུན་ཕན་བདེའི་གནས་སུ་བདག་གྱུར་ཅིག །
བདག་ཀྱང་དེང་ནས་ཚེ་རབས་ཐམས་ཅད་དུ། ། །
བློ་ལྡན་རིགས་བཟང་ང་རྒྱལ་མེད་པ་དང༌། །
མཚན་ལྡན་བླ་མས་བརྩེ་བས་རྗེས་བཟུང་ནས། །
ཚུལ་གནས་ཐོས་བསམ་སྒོམ་ལ་བརྩོན་པར་ཤོག །
བདག་
ཅེས་རྟགས་རིགས་ཀྱི་རྣམ་བཞག་ལེགས་བཤད་དྲི་མ་མེད་པའི་འོད་ཅེས་བྱ་བ་འདི་
ནི་རང་ལུགས་ཀྱི་རྟགས་རིགས་ཀྱི་རྣམ་བཞག་ཞིག་རང་ལ་འབྲི་འདུན་སྔར་ནས་
ཡོད་པ་དང་བློ་ལྡན་དུ་མས་སྔ་ཕྱི་དུ་མར་བསྐུལ་བ་ལ་བརྟེན་ནས། ལེགས་པར་
བཤད་པའི་གསུང་རབ་དུ་མ་ལས་ཕྱོགས་གཅིག་ཏུ་དཔལ་ལྡན་ཆོས་འཕེལ་ལམ།
ཀུན་བཤད་ཀྱི་མིང་ལ་དབྱངས་ཅན་ངག་གི་རོལ་མཚོ་དང་། ཡོངས་གྲགས་སུ་དངོས་
གྲུབ་དཔལ་ཞེས་འབོད་པས་རང་ལོ་སོ་དགུ་པ། རབ་བྱུང་བཅུ་བདུན་པའི་ཀུན་
འཛིན་ས་བྱིའི་ལོའི་ཆུ་སྟོད་ཟླ་བའི་ཚེས་བཅུ་གཉིས་པ་བདུད་རྩི་སྦྱོར་བའི་ཉིན་
ལ་རྫོགས་པར་བྲིས་པའོ།། །།འདིས་ཀྱང་གཞོན་ནུ་བློ་གསལ་རྣམས་རིགས་པའི་
སྒོ་བརྒྱ་རྣམ་པར་ཕྱེས་ནས་རྣམ་གྲོལ་གྱི་ལམ་བཟང་ལ་འཇུག་པར་གྱུར་ཅིག །
སརྦ་མངྒ་ལམ། །ཛ་ཡནྟུ།
- 122 -



ཕྱོགས་སྒྲ་ཕྱོགས་ཆོས་དགུའི་རེ་མིག་ལུང་འགལ།
།
༄༅། །ཕྱོགས་སྒྲའི་རྩོད་ལན་མདོར་བསྡུས་གསལ་བའི་སྒྲོན་མེ་
ཞེས་བྱ་བ་བཞུགས་སོ། །
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །དེ་ལ་འདིར་ཕྱོགས་
སྒྲའི་རྩོད་པ་བཤད་པ་ལ་བཞི་ལས། དང་པོ་དངོས་ཀྱི་རྩོད་པ་ནི། ཚད་མ་མདོ་
ལས། རེ་ཞིག་ཅི་ སྟེ་ ཕྱོགས་ ཀྱི་ཆོས་སུ་གྱུར་ཞེ་ན། ཞེས་དང་། ཤཱཀྱ་བློའི་འགྲེལ་
བཤད་ལས། མདོ་ལས་ཕྱོགས་ཆོས་ཞེས་བཤད་པ་ཕྱོགས་ནི་ཆོས་དང་ཆོས་ཅན་
གྱི་སྤྱི་ལ་བྱ་ན་གཏན་ཚིགས་ནི་སྤྱིའི་ཆོས་ཉིད་ཡིན་པར་ཕྱི་རྒོལ་ལ་མ་གྲུབ་བོ། །
འོན་ཏེ་གྲུབ་ན་རྗེས་སུ་དཔག་པ་དོན་མེད་དོ་ཞེ་ན། ཞེས་སོགས་གསུངས་པ་
ལྟར་རྟགས་ཚུལ་དང་པོ་ལ་ཕྱོགས་ཆོས་ཞེས་བཤད་མི་རིགས་པར་ཐལ། ཕྱོགས་
ཞེས་པ་ནི་ཆོས་དང་ཆོས་ཅན་གྱི་ཚོགས་དོན་དང་བསྒྲུབ་བྱ་ལ་བྱེད་པར་རྟོག་
གེའི་གཞུང་ལས་གྲགས་ཤིང་མ་གྲུབ་ན་གྲགས་པའི་གནོད་ལ། འདོད་ན་རྟགས་ཚུལ་
དང་པོ་རྟོགས་ན་བསྒྲུབ་བྱ་གྲུབ་པར་ཐལ་ལོ། །ཞེས་རྩོད་པ་དང་། དེའི་ལན་ནི།
དེ་འདྲའི་སྐྱོན་མེད་པར་ཐལ། རྟགས་ཚུལ་དང་བོ་འཆད་པའི་ཕྱོགས་སྒྲ་དང་
བསྒྲུབ་བྱའི་སྒྲ་ནི་ཚོགས་དོན་ལ་བྱས་ན་སྐྱོན་དེ་ལྟར་ཡོད་ཀྱང་འདིར་ཤེས་འདོད་
ཆོས་ཅན་ལ་ཕྱོགས་ཞེས་བཏགས་པ་ཙམ་ཡིན་པས་སྐྱོན་མེད་པའི་ཕྱིར་ཏེ། ཚད་
མ་མདོའི་རང་འགྲེལ་ལས། ཅི་ལྟར་མི་འགྱུར་ཆོས་ཅན་ནི་གྲུབ་ཟིན་པའི་ཕྱིར།
སྒྲུབ་པར་མི་འདོད་པས་ན་ཉེས་པ་མེད་དོ། །ཞེས་དང་། རང་འགྲེལ་ལས། ཕྱོགས་
- 123 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ནི་ཆོས་ཅན་ནོ། །ཞེས་དང༌། འཐད་ལྡན་ལས། དེའི་ཕྱིར་ཕྱོགས་ཀྱི་སྒྲ་དངོས་ཀྱི་
དོན་ལ་འཇུག་པར་འདོད་པ་ནི་མ་ཡིན་ནོ། །ཞེས་གསུངས་པའི་ཕྱིར་རོ། །
གཉིས་པ་དགོས་མེད་ཀྱི་རྩོད་པ་ནི། རང་འགྲེལ་གཉིས་ལས། གལ་ཏེ་
དགོས་པ་མེད་པའི་ཕྱིར་ཉེ་བར་གདགས་པར་མི་བྱའོ་ཞེ་ན། ཞེས་དང༌། ཛྙཱ་ན་
ཤིས་རྣམ་ངེས་འགྲེལ་བཤད་ལས། འདིར་སློབ་དཔོན་དབང་ཕྱུག་སྡེ་ན་རེ། དགོས་
པ་མེད་པའི་ཕྱིར་གདགས་པར་མི་བྱའོ་ཞེ་ན། ཞེས་གསུངས་པ་ལྟར་རྟགས་ཚུལ་དང་
པོ་འཆད་པའི་སྐབས་སུ་རྩོད་གཞི་ལ་ཕྱོགས་ཞེས་བཏགས་པ་མི་འཐད་པར་ཐལ། དེ་
ལྟར་བཏགས་པ་ལ་དགོས་པ་མེད་པའི་ཕྱིར། ཁྱབ་སྟེ། སྒྲ་རིག་ལས། དགོས་པ་མེད་
པར་གཙོ་བོ་ཡི། །སྒྲ་དོན་ལས་འདས་འདོད་མ་ཡིན། །ཞེས་གསུངས་པའི་ཕྱིར་
ཞེས་རྩོད་ལ། དེའི་ལན་ནི། དེ་ལྟར་བཏགས་པ་ལ་དགོས་པ་ཡོད་པ་གང་ཞིག
རྒྱུ་མཚན་ཡོད་པའི་ཕྱིར། དང་པོ་གྲུབ་སྟེ། དེ་ལྟར་བཏགས་ན་མཐུན་དཔེ་ཆོས་
ཅན་དང་མི་མཐུན་དཔེ་ཆོས་ཅན་དག་གི་ཆོས་རྣམས་རྟགས་ཚུལ་དང་བོ་ཡིན་སྙམ་
པ་ ཁེགས་ པའི་ ཕྱིར་ ཏེ། རྣམ་ ངེས་ རང་ འགྲེལ་ ལས། མ་ ཡིན་ ཏེ། ཆོས་ ཅན་
ཐམས་ཅད་ཀྱི་ཆོས་ཡིན་པ་དགག་པའི་ཕྱིར་ཏེ། ཞེས་པ་ནས། མིག་གིས་གཟུང་
བ་ཡིན་པའི་ཕྱིར་ཞེས་བྱ་བ་ལ་སོགས་པ་སྤངས་པ་ཡིན་ནོ། །ཞེས་གསུངས་
པའི་ཕྱིར་རོ། །གཉིས་པ་གྲུབ་སྟེ། རྩོད་གཞི་དེ་ཕྱོགས་ཀྱི་ཡ་ཀྱལ་གཅིག་ཡིན་པའི་
ཕྱིར། དཔེར་ན་རས་ཡུག་གི་ཕྱོགས་གཅིག་ཚིག་པ་ལ་རས་ཡུག་ཚིག་ཅེས་ཟེར་
བ་བཞིན། དེ་ལྟར་འཐད་དེ། ཚད་མ་མདོ་ལས། བསྡུས་པ་ བསྒྲུབ་བྱ་ཡིན་པའི་
ཕྱིར། །ཆོས་དང་ཆོས་ཅན་ཁ་ཡར་བ། །དངོས་སུ་མིན་ཡང་དེ་ཕྱོགས་གཅིག །
ཡིན་ཕྱིར་བསྒྲུབ་བྱར་བཏགས་ནས་བརྗོད། །ཅེས་དང༌། དེའི་རང་འགྲེལ་ལས།
- 124 -



ཕྱོགས་སྒྲ་ཕྱོགས་ཆོས་དགུའི་རེ་མིག་ལུང་འགལ།
།
ཡན་ལག་གི་དོན་ཆོས་ཙམ་དང་ཆོས་ཅན་ཁ་ཡར་བ་ནི་ཉེ་བར་བཏགས་ནས་ཡིན་
པར་བརྗོད་དོ། །དེའི་ཆོས་ཡིན་པའི་ཕྱིར་ཉེས་པ་མེད་དོ། དཔེར་ན་རས་ཡུག་ཚིག་
གོ་ཞེས་བྱ་བ་བཞིན་ནོ། །ཞེས་གསུངས་པའི་ཕྱིར་རོ། །
གསུམ་པ་ཉེ་བའི་རིགས་ཀྱི་རྩོད་པ་ནི། རང་འགྲེལ་གཉིས་ལས། གལ་
ཏེ་ཆོས་ཞེས་བརྗོད་པས་ཀྱང་ཆོས་ཅན་ཡིན་པར་གཞི་ལྟ་གྲུབ་སྟེ། ཆོས་ཅན་ཞེས་
སྨོས་པའི་ཤུགས་ཀྱིས་ཉེ་བ་ཡིན་པའི་ཕྱིར་བསྒྲུབ་པར་བྱ་བའི་ཆོས་ཅན་ཡིན་པར་
གྲུབ་བོ་ཞེ་ན། ཞེས་གསུངས་པ་ལྟར་སྒྲ་མི་རྟག་པར་སྒྲུབ་པའི་ཆོས་ཅན་ཀྱི་ཆོས་
ཞེས་པའི་ཆོས་ཅན་གྱི་སྒྲ་དེ་རྩོད་གཞི་ལས་མཐུན་དཔེ་ཆོས་ཅན་སོགས་ལ་མི་
འཇུག་པར་ཐལ། ཆོས་ཞེས་བརྗོད་ཙམ་གྱིས་ཀྱང་ཁྱད་གཞི་ཆོས་ཅན་གཅིག་འགྲུབ་
ལ། འདིར་ཆོས་ཅན་གྱི་ཆོས་ཞེས་སྨོས་པ་ན་ཆོས་ཅན་ཞེས་ལྷག་པོ་སྨོས་པའི་
ཤུགས་ཀྱིས་རྩོད་གཞི་ཁོ་ན་ལ་ཉེ་བའི་ཕྱིར། དེར་ཐལ། སྒྲ་དེ་དེ་སྒྲུབ་ཀྱི་བསྒྲུབ་བྱ་
སྒྲུབ་པའི་གཞིར་བློ་ལ་གནས་པའི་ཕྱིར་ཞེས་རྩོད་ལ། དེའི་ལན་ནི། དེ་མི་འཐད་པར་
ཐལ། དེ་སྒྲུབ་ཀྱི་ཆོས་ཅན་ཞེས་པའི་མིང་དོན་གཉིས་ཀ་དེ་སྒྲུབ་ཀྱི་མཐུན་དཔེ་ཆོས་
ཅན་བུམ་པ་ལ་ཉེ་བའི་ཕྱིར། དེར་ཐལ། བུམ་པ་དེ་དེ་སྒྲུབ་ཀྱི་སྐབས་ཀྱི་ཆོས་ཅན་ཡིན་
པའི་ ཕྱིར་ཏེ། རང་འགྲེལ་གཉིས་ལས། མ་ཡིན་ཏེ། དཔེའི་ཆོས་ཅན་ཡང་ཉེ་བ་
ཡིན་པའི་ཕྱིར་རོ། །ཞེས་གསུངས་པའི་ཕྱིར་རོ། ། ན་
བཞི་བ་ཟློས་པའི་རིགས་ཀྱི་རྩོད་པ་ནི། ཚད་མ་རྣམ་འགྲེལ་རང་འགྲེལ་
ལས། དེ་ཆས་ཁྱབ་པ་ཞེས་བྱ་བས་དཔེ་ཆོས་ཅན་ལ་ཡོད་པར་གྲུབ་པས་ཆོས་ཅན་
གྱི་ཆོས་སྨྲས་པའི་ཕྱིར་བསྒྲུབ་པར་བྱ་བའི་ཆོས་ཅན་ཡིན་པར་ཡོངས་སུ་བཟུང་
ངོ་ཞེ་ན། ཞེས་གསུངས་པ་ལྟར་དེ་དཔེ་ལ་ཉེ་བ་མི་འཐད་པར་ཐལ། རྟགས་ཚུལ་དང་
- 125 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
བོ་འཆད་པའི་ཚེ་ཆོས་ཅན་གྱི་ཆོས་ཞེས་པས་དཔེ་ལ་ཡོད་པར་བསྟན་ན་དེ་ཆས་
ཁྱབ་པ་ཞེས་རྗེས་ཁྱབ་སྟོན་པའི་ཚིག་གིས་རྟགས་དེ་དཔེ་ལ་ཡོད་པར་བསྟན་པས་
དེ་དང་ཟློས་སྐྱོན་ཡོད་ལ། དེ་ལྟར་བཟློས་པར་གོ་བའི་ཤུགས་ཀྱིས་ཆོས་ཅན་གྱི་ཆོས་
ཞེས་རང་མིང་གི་སྨོས་པའི་ཕྱིར་བསྒྲུབ་པའི་ཆོས་ཅན་ཡིན་པར་བཟུང་རིག་པའི་ཕྱིར་
ཞེས་རྩོད་ལ། དེའི་ལན་ནི། དེ་ལྟར་འདོད་པ་མི་འཐད་པར་ཐལ། གྲུབ་བཞིན་དུ་
བསྣན་པའི་ཕྱིར་ཟློས་ནས་བཤད་ན་ཟློས་སྐྱོན་ཡོད་མི་དགོས་པ་གང་ཞིག ཤུགས་
ཀྱིས་གོ་དགོས་ན་རྟོགས་དཀའ་བའི་སྐྱོན་ཡོན་པའི་ཕྱིར། དང་པོ་གྲུབ་སྟེ། རྗེས་ཁྱབ་
བཤད་པས་ལྡོག་ཁྱབ་གོ་ཡང་དེའི་རྗེས་སུ་ཡང་བསྣན་ནས་བཤད་པ་བཞིན་ཡིན་
པའི་ཕྱིར་ཏེ། རང་འགྲེལ་ལས། གྲུབ་བཞིན་དུ་བསྣན་པའི་ཕྱིར་ཡང་སྨོས་པ་
ཡིན་པར་དགོས་པར་འགྱུར་ཏེ། མཐུན་པ་ཁོ་ན་ལ་ཡོད་པ་ཞེས་བྱ་བས་མི་མཐུན་
པའི་ཕྱོགས་ལས་ལྡོག་པ་གྲུབ་མོད་ཀྱི་བསྒྲུབ་པར་བྱ་བ་མེད་པ་ལ་མེད་པ་སྨོས་
པ་བཞིན་ནོ། །ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། རང་འགྲེལ་ལས།
ཤུགས་ཀྱིས་དོན་གོ་ན་རྟོགས་པར་དཀའ་བ་ཡོངས་སུ་སྤངས་པའི་ཕྱིར་ཕྱོགས་ཞེས་
སྨོས་པ་ཡིན་ནོ། །ཞེས་གསུངས་པའི་ཕྱིར་རོ། །ཞེས་ཕྱོགས་སྒྲའི་རྩོད་པ་འདི་
ནི་དངོས་གྲུབ་དཔལ་གྱིས་བྲིས་པའོ། །འདི་ཀྱང་རྒྱལ་བསྟན་ཡུན་རིང་དུ་གནས་ ་
པར་གྱུར་ཅིག །སརྦ་མངྒ་ལཾ། །
– 126 -



1:|:
ཕྱོགས་སྒྲ་ཕྱོགས་ཆོས་དགུའི་རེ་མིག་ལུང་འགལ།
༄༅། །ཕྱོགས་ཆོས་འཁོར་ལོའི་གཏན་ཚིགས་དགུའི་རེའུ་མིག་
ཅེས་བྱ་བ་བཞུགས་སོ། །
སྒྲ་ཆོས་ཅན། རྟག་སྟེ།
གཞལ་བྱ་ཡིན་པའི་ཕྱིར།
སྒྲ་ཆོས་ཅན། མི་རྟག་སྟེ།
བྱས་པའི་ཕྱིར། །
དུང་སྒྲ་ཆོས་ཅན། རྩོལ་བྱུང་
ཡིན་ཏེ། མི་རྟག་པ་ཡིན་པའི་
ཕྱིར།
སྒྲ་ཆོས་ཅན། རྟག་སྟེ།
བྱས་པའི་ཕྱིར།
སྒྲ་ཆོས་ཅན། རྟག་སྟེ། །
མཉན་བྱ་ཡིན་པའི་ཕྱིར། །
དུང་སྒྲ་ཆོས་ཅན། རྟག་སྟེ།
རྩོལ་བྱུང་ཡིན་པའི་ཕྱིར།
དུང་སྒྲ་ཆོས་ཅན། རྩོལ་བྱུང་ དུང་སྒྲ་ཆོས་ཅན། མི་རྟག་སྟེ།
མ་ཡིན་ཏེ། མི་རྟག་པའི་ཕྱིར། རྩོལ་བྱུང་ཡིན་པའི་ཕྱིར།
སྒྲ་ཆོས་ཅན། རྟོག་སྟེ། རེག་
བྱ་ཅན་མ་ཡིན་པའི་ཕྱིར།
འདི་ལ་བཀོད་ཚུལ་མང་མོད་འདིར་སློབ་དཔོན་ཕྱོགས་གླང་གི་ཚད་མ་མདོ་དང་ཕྱོགས་
ཆོས་འཁོར་ལོའི་དངོས་ཟིན་ཙམ་བཀོད་པའོ། །



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
༄༅། །ལུང་འགལ་གྱི་རྣམ་བཞག་ཉུང་གསལ་བློ་གསལ་ཡིད་ཀྱི་རྒྱན་
ཞེས་བྱ་བ་བཞུགས་སོ། །
བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །
དེ་ལ་འདིར་ལུང་འགལ་གྱི་རྣམ་བཞག་ཅུང་ཟད་བཤད་པ་ལ། དང་པོ་སློབ་དཔོན་
དབང་ཕྱུག་སྡེ་ན་རེ། རྟགས་མི་མཐུན་ཕྱོགས་ལ་མ་མཐོང་བ་ཙམ་གྱི་ལྡོག་ཁྱབ་
གྲུབ་དགོས། གཞན་དུ་ན་མི་མཐུན་ཕྱོགས་མཐའ་དག་ལ་མེད་པར་ངེས་དགོས་
ན་ཚུར་མཐོང་གི་ལྡོག་ཁྱབ་གྲུབ་པ་དཀའ་བར་འདོད་དོ། །དེ་ལ་ལུང་འགལ་
བརྗོད་པ་ལ་དྲུག་ལས། དང་པོ་ནི། རྣམ་འགྲེལ་ལས། འཁྲལ་བ་ཅན་གྱི་གཉེན་
པོ་ནི། །མི་མཐུན་ཆོས་བརྗོད་གང་ཡིན་པ། །གལ་ཏེ་མ་མཐོང་འབྲས་ཅན་དེ། །
དེ་མ་སྨོས་ཀྱང་རྟོགས་པར་འགྱུར། །མེད་ཅེས་བྱ་བའི་ཚིག་གིས་ཀྱང༌། །དེ་
མེད་ཁོ་ན་མིན་གལ་ཏེ། །ཇི་ལྟར་མེད་རིགས་དེ་བརྗོད་ན། །དེ་ཚེ་མེད་ཅེས་བྱ་
བར་རྟོགས། །ཞེས་བྱུང༌། དེའི་དོན་འཆད་པ་ལ། མི་མཐུན་སྦྱོར་སྨོས་པ་དོན་
མེད་དུ་ཐལ་བ་ནི། གལ་ཏེ་མ་འཐོང་བས་ལྡོག་འགྱུར། །ཞེས་དྲུག་ཀའི་མགོར་
སྦྱར་རོ། །སློབ་དཔོན་ཆོས་ཅན། སྦྱོར་སྐོར་གཅིག་གི་འཁྲུལ་པ་ཅན་མ་ངེས་པའི་
རྟགས་དེ་རྟགས་ཡང་དག་ཡིན་པའི་གཉེན་པོར་ཆོས་མི་མཐུན་སྦྱོར་བརྗོད་པ་
གང་ཡིན་པ་དོན་མེད་པར་ཐལ། རྟགས་ཆོས་འབྲེལ་པ་མེད་པར་དེ་ཡི་མི་
མཐུན་ཕྱོགས་ལ་མ་མཐོང་ཙམ་གྱིས་དེ་ཡི་ལྡོག་ཁྱབ་ཀྱི་ཚུལ་གྲུབ་པའི་ཕྱིར།
རྟགས་ ཁས། འདོད་ན། རིགས་ སྒོ་ ལས། རེ་ ཞིག་ འགལ་ བ་ དང༌ ། མ་ ངེས་
པའི་གཉེན་པོར་གཉིས་ཀ་བརྗོད་པ་གང་ཡིན་པ་འདི་ནི་རིགས་སོ། ཞེས་པ་དང་
- 128 ,



ཕྱོགས་སྒྲ་ཕྱོགས་ཆོས་དགུའི་རེ་མིག་ལུང་འགལ།
འགལ་ལ། གལ་ཏེ་ཆོས་མི་མཐུན་སྦྱོར་དེ་རྟགས་ཡང་དག་གི་མི་མཐུན་ཕྱོགས་
ལ་མ་མཐོང་བ་ཙམ་སྟོན་པའི་འབྲས་བུ་ཅན་ཡིན་ནོ་ཞེ་ན། རྟགས་ཡང་དག་རང་
གི་མི་མཐུན་ཕྱོགས་ལ་མ་མཐོང་བ་ཙམ་ཆོས་ཅན། ཁྱོད་རྟོཊ་པའི་ཆེད་ཁོ་ནར་མི་
མཐུན་ སྦྱོར་ སྨོས་ མི་ དགོས་པར་ ཐལ། དེ་ མ་ སྨོས་ ཀྱང་ ། རྟགས་ ཡང་ དག་
རང་གི་མི་མཐུན་ཕྱོགས་ལ་མཐོང་བ་ལེགས་པའི་སྒོ་ནས་ཀྱང་ཁྱོད་རྟོགས་པར་
འགྱུར་བས་སོ། །དེ་སྔར་ནས་རྟོགས་ཀྱང་མ་ངེས་པས་བློས་ངེས་པའི་ཆེད་ཁོ་
ནར་མི་མཐུན་སྦྱོར་སྨོས་ཞེ་ན། མེད་ཅེས་བྱ་བའི་ཚིག་གིས་ཀྱང་སྟེ། ཆོས་མི་
མཐུན་སྦྱོར་གྱི་སྒྲུབ་ངག་ཆོས་ཅན། རྟགས་ཡང་དག་རང་གི་མི་འཐུན་ཕྱོགས་
ལ་མེད་པ་ཁོ་ནར་ཚད་མའི་སྟོབས་ཀྱིས་ངེས་པར་བྱེད་ནུས་པ་མ་ཡིན་པར་ཐལ།
དེ་དེ་ལ་མ་འཐོང་ཙམ་ཁོ་ན་སྟོན་པས་སོ། །རྟགས་ཁས། །མ་ཁྱབ་ན། དེ་སྔར་
ནས་རྟོགས་ཀྱང་། དེ་ངེས་མི་ནུས་པ་བུད། གལ་ཏེ་འོ་ན་ཇི་ལྟར་མེད་པར་རྟོགས་
པར་འགྱུར་ཞེ་ན། གང་རྟག་ན་མ་བྱས་པས་ཁྱབ། དཔེར་ན་འདུས་མ་བྱས་ནམ་
མཁའ་བཞིན། སྒྲ་ནི་བྱས་ཞེས་པའི་སྒྲུབ་ངག་ཆོས་ཅན། བྱས་པ་དེ་དེ་ཡི་མི་
མཐུན་ཕྱོགས་ལ་མེད་པར་རྟོགས་པར་བྱེད་ནུས་ཏེ། བྱས་པས་དེ་སྒྲུབ་ཀྱི་རྟགས་
ཆོས་རང་བཞིན་འབྲེལ་པ་དེ་བརྗོད་པའི་སྒྲུབ་ངག་ཡིན་པས་སོ། །ལུང་འགལ་
གཉིས་པ་ནི། རྣམ་འགྲེལ་ལས། གལ་ཏེ་མ་མཐོང་བས་ལྡོག་འགྱུར། །ཅི་སྟེ་
ལྷག་ལྡན་འཁྲུལ་ཅན་ཡིན། །ཞེས་བྱུང༌། ལྷག་ལྡན་འཁྲུལ་པ་ཅན་མ་ཡིན་པར་
ཐལ་བ་ནི། གལ་ཏེ་མ་འཐོང་བས་ལྡོག་ཁྱབ་ཀྱི་ཚུལ་གྲུབ་པར་འགྱུར་ན། ཟོས་པའི་
ཤིང་ཐོག་རོ་མངར་ཅན་དང་ཤིང་ཕུང་གཅིག་ལས་སྐྱེས་པ་ཆོས་ཅན། དེ་ཡིན་
པའི་མ་ཟོས་པའི་ཤིང་ཐོག་རྣམས་རོ་མངར་ཅན་དུ་བསྒྲུབ་པའི་ལྡོག་ཁྱབ་འཁྲུལ་
• 129 -



ཀུན་མཁྱེན་དགོངས་རྒྱན། །
1:ཀ ་ དེབ་ཕྲེང་བདུན་པ།
བ་མ་ཡིན་པར་ཐལ། དེ་ཡི་མི་མཐུན་ཕྱོགས་འགའ་ལ་མ་འཐོང་བས་སོ། འདོད་
ན། ཀུན་བཏུས་སུ། གཟུགས་ལ་སོགས་པ་མཚུངས་པས་རོ་ལ་སོགས་པ་གདོན་
མི་ཟ་བར་མཚུངས་པར་འགྱུར་བ་ནི་མ་ཡིན་ནོ། །ཞེས་པ་དང་འགལ་བའོ། །
གསུམ་ པ་ ནི། རྣམ་འགྲེལ་ལས། ལྡོག་པ་ཅན་ཡང་ གཏན་ཚིགས་འགྱུར། །
ཞེས་བྱུང༌། དེའི་དོན་ནི། སྲོག་ སོགས་ ཡང་ དག་ཏུ་ཐལ་བ་ནི། སྲོག་ སོགས་
ཆོས་ཅན། གསོན་ལུས་བདག་བཅས་སུ་སྒྲུབ་པའི་མི་འཁྲུལ་བའི་ལྡོག་ཁྱབ་ཅན་
ཏུ་ཐལ། དེ་ཡི་མི་མཐུན་ཕྱོགས་ལ་མ་མཐོང་ཙམ་གྲུབ་པས་སོ། །ཁྱབ་པ་ཁས།
འདོད་ན། གཏན་ཚིགས་ཡང་དག་དུ་ཐལ། ཕྱོགས་ཆོས་དང་ལྡོག་ཁྱབ་གྲུབ་
པའི་ཕྱིར། འདོད་ན། ཚད་མ་མདོའི་རང་འགྲེལ་ལས། ལྷག་མ་ལྔ་བོ་དག་ནི་
གཏན་ཚིགས་སམ་འགལ་བ་ཉིད་དུ་མ་ངེས་ཏེ་ཐེ་ཚོམ་གྱི་རྒྱུའོ། །ཞེས་པ་དང་
འགལ་བའོ། །བཞི་པ་ནི། རྣམ་འགྲེལ་ལས། མ་གྲུབ་སྦྱོ ར་བ་བརྗོད་བྱ་མིན། །
ཞེས་བྱུང་། དེའི་འཆད་པ་ལ། མ་གྲུབ་སྦྱོར་བ་མི་རིགས་པར་ཐལ་བ་ནི། ཚིག་སྨྲ་
བའི་སྐྱེས་བུ་ཕ་རོལ་པོ་ཆགས་ལྡན་དུ་བསྒྲུབ་པ་སོགས་སྦྱོར་སྐོར་གཅིག་གི་ལྡོག་
ཁྱབ་ལ་ཐེ་ཚོམ་ཟ་ནས་ལྡོག་ཁྱབ་འཁྲུལ་བའི་རྟགས་ཀུན་ཆོས་ཅན། ཕྱོགས་
ཆོས་ལ་ཐེ་ཚོམ་ཟ་ནས་ཕྱོགས་ཆོས་མ་གྲུབ་པ་དང་དཔེ་དོན་དུ་སྦྱར་ནས་དེ་སྒྲུབ་
ཀྱི་ལྡོག་ཁྱབ་སྐྱོན་ཅན་དུ་སློབ་དཔོན་གྱིས་བརྗོད་པར་བྱ་བར་རིགས་པ་མིན་
པར་ཐལ། དེ་ཡི་མི་མཐུན་ཕྱོགས་ལ་མ་མཐོང་ཙམ་གྲུབ་པའི་ཕྱིར། ཡང་ན་
གཞན་དོན་སྐབས་ཀྱི་སྒྲུབ་རྟགས་ཕལ་ཆེར་གྱི་ཕྱོགས་ཆོས་རྒོལ་ཕྱི་རྒོལ་གཉིས་
ཀ་དང༌། གང་རུང་གིས་མ་གྲུབ་པ་དང༌། ཐེ་ཚོམ་ཟ་བ་དང༌། ཆོས་ཅན་གཞི་
མ་གྲུབ་ན་ཕྱོགས་ཆོས་མ་གྲུབ་པའི་དཔེ་བཞི་དང་། ཕྱོགས་ཆོས་ཅན་དགུའི་རྗེས་སུ་
- 130+



ཕྱོ གས་སྒྲ་ཕྱོགས་ཆོས་དགུའི་རེ་མིག་ལུང་འགལ། ་་་་་་་
འགྲོ་ལྡོག་གི་ཁྱབ་པ་རྒོལ་ཕྱི་རྒོལ་གཉིས་ཀ་དང་གང་རུང་གིས་མ་གྲུབ་པ་དང༌། ཐེ་
ཚོམ་ཟ་བ་དང་མི་མཐུན་དཔེ་གཞི་མ་གྲུབ་པ་བཞིའི་སྔ་མ་གསུམ་དཔེ་དོན་སྦྱོར་
ལ། ཐ་མ་མི་སྦྱོར་གསུངས་པ་མི་འཐད་པར་ཐལ། ཁྱབ་པ་ལ་ཐེ་ཚོམ་ཟ་ཡང་མི་
མཐུན་ཕྱོགས་ལ་མ་མཐོང་བ་ཙམ་གྱིས་ལྡོག་ཁྱབ་གྲུབ་པའི་ཕྱིར། འདོད་ན། སློབ་
དཔོན་གྱི་མདོའི་ རང་འགྲེལ་ལས། ཕྱོགས་ཀྱི་ཆོས་ནི་རྒོལ་བ་དང་ཕྱིར་རྒོལ་
བ་ གཉིས་ ཀ་ ལ་ ངེས་ པར་ བཟུང་ངོ༌། ། དེ་ བཞིན་དུ། མཐུན་ པའི་ ཕྱོགས་
ལ་ཡོད་པ་དང་། མེད་པ་ཞེས་བྱ་བ་ལ་སོགས་པ་དག་ལ་ཡང་། ཅི་རིགས་པར་བརྗོད་
པར་ བྱའོ། །ཞེས་ པ་ དང་ འགལ་བའོ། ། ལྔ་ པ་ནི། རྣམ་འགྲེལ་ལས། ཁྱད་ པར་
རྣམ་པར་གཅོད་པ་ཡི། །གཏན་ཚིགས་སུ་འགྱུར་མ་མཐོང་ཕྱིར། །ཚད་མ་གཞན་
གྱིས་གནོད་ཅེ་ན། །ད་ནི་མ་མཐོང་ལས་མེད་མིན། །དེ་བཞིན་དུ་ནི་གཞན་ལ་
ཡང་། །ཚད་མ་ གཞན་གྱིས་གནོད་པ་སྲིད། །ཅེས་བྱུང༌། ཁྱད་ པར་ མཉན་བྱ་
གཉིས་ཀ་རྣམ་པར་གཅོད་པར་ཐལ་བ་ནི། ཁྱད་པར་མཉན་བྱ་ཆོས་ཅན། རྟག་
པ་ལས་ ཀྱང་ལྡོག་ཚུལ་རྣལ་མར་གྲུབ། མི་རྟག་པ་ལས་ཀྱང་ལྡོག་ཚུལ་རྣལ་
མར་གྲུབ་པར་ཐལ། དེ་དག་ལ་མ་འཐོང་ཙམ་གྲུབ་པའི་ཕྱིར། འདོད་ན་སྒྲ་ལ་མི་
རྟག་པ་རྣམ་པར་གཅོད་པ་དང་རྟག་པ་རྣམ་པར་གཅོད་པའི་གཏན་ཚིགས་ཡང་
དག་དུ་ཐལ། ཕྱོགས་ཆོས་དང་འདོད་པ་དེ་ཡི་ཕྱིར། འདོད་ན། སློབ་དཔོན་གྱིས།
མཉན་པར་བྱ་བ་ཉིད་ནི་ཇི་ལྟར་ཡང་རྣམ་པར་གཅོད་པའི་གཏན་ཚིགས་མ་ཡིན་
ནོ། །ཞེས་པ་དང་འགལ། གཉིས་ཀ་གཅོད་མི་ནུས་ཏེ། དེ་ལ་ཚད་མ་གཞན་
གྱིས་གནོད་པས་ཕྱིར། ཞེ་ན། རྟོགས་ཆོས་ཅན། རང་གི་མི་འཐུན་ཕྱོགས་འགའ་
ལ་མ་འཐོང་བ་ཙམ་ཁོ་ན་ལས་རང་གི་མི་མཐུན་ཕྱོགས་ཐམས་ཅད་ལ་མེད་པར་
བ 131 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
གྲུབ་པ་མ་ཡིན་པར་ཐལ། དེ་གྲུབ་པ་ལ་ཚད་མས་གནོད་པས་སོ། །ཁྱབ་བསལ་
ཁས་སོ། །མཉན་བྱ་ཁོ་ན་ལ་དེར་ཟད་ཀྱི། རྟགས་གཞན་ལ་དེ་ལྟ་མིན་ནོ། །
ཞེ་ན། མཉན་བྱ་ལས་གཞན་པའི་རྟགས་ལའང་ཆོས་ཅན། ཆོས་འདྲ། དེ་བཞིན་
དུ་དེས་དེར་གྲུབ་པ་ལ་ཚད་མས་གནོད་པ་སྲིད་པས་སོ། །འཁོར་གསུམ་མོ། །
དྲུག་པ་ནི། རྣམ་འགྲེལ་ལས། མ་མཐོང་ཕྱིར་རེག་མཐོང་བ་ལ། །མི་ལྡན་འཁྲུལ་
བ་མེད་པ་ཅན། །ཞེས་བྱུང༌། དེའི་དོན་འཆད་པ་ལ། མ་མཐོང་བས་རེག་བྱ་
འགོག་པ་རིགས་པར་ཐལ་བ་ནི། བྱེ་བྲག་པས་མཐོང་མ་མཐོང་གི་ ས་ཆུ་མེ་
གསུམ་ལ་ཆོས་ཅན། དྲང་མིན་དྲོ་མིན་གྱི་རེག་བྱ་མི་ལྡན་ཏེ། མ་མཐོང་བའི་
ཕྱིར། ཟེར་བ་ལ། ཁྱོད་ལྟར་ན། ཤེས་བྱ་ཆོས་ཅན། དེ་འདྲའི་ རེག་ པ་མ་མཐོང་
བ་དེ་མཐོང་མ་མཐོང་གི་ས་ཆུ་མེ་གསུམ་ལ་དེ་མེད་པར་བསྒྲུབ་པའི་ཁྱབ་པ་འཁྲུལ་
པ་མེད་པ་ཅན་དུ་ཐལ། ཆོས་དེ་མ་མཐོང་ཙམ་གྱིས་ཆོས་དེ་མེད་པར་གྲུབ་པས་
སོ། །འདོད་ན། རླུང་གིས་རབ་ཏུ་བྱེད་པ་ལས། གང་ཡང་གལ་ཏེ་མ་འཐོང་བ་
ཙམ་གྱིས་མཐོང་བ་དག་ལ་འགོག་པར་བྱེད་ན་དེ་ཡང་རིགས་པ་མ་ཡིན་ནོ། །ཞེས་
པ་དང་འགལ་བའོ། །ཞེས་པ་འདི་ནི་དཔལ་ལྡན་ཆོས་འཕེལ་ལམ་ངག་དབང་དངོས་
གྲུབ་དཔལ་གྱིས་རྣམ་འགྲེལ་གྱི་འགྲེལ་བ་རིན་ཆེན་ཕྲེང་བ་ལྟར་སྨྲས་པའོ། །
- 132 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
༄༅། །ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་
གླེང་ཐེངས་གསུམ་པའི་དྲིས་ལན་རབ་གསལ་སྒྲོན་མེ་སྐལ་
བཟང་རྒྱན་ཕྲེང་ཞེས་བྱ་བ་བཞུགས་སོ། །
ན་མོ་གུ་རུ་བྷྱ༔ དོན་གཉིས་རྫོགས་པའི་སྟོན་པ་རྫོགས་སངས་རྒྱས། །
སྤངས་རྟོགས་རྫོགས་པའི་ཞི་བསིལ་དམ་པའི་ཆོས། །
རིག་གྲོལ་གཉིས་ལྡན་ཚོགས་ཀྱི་མཆོག་རྣམས་ལ། །
བླ་མེད་བྱང་ཆུབ་བར་དུ་སྐྱབས་ཕྱག་འཚལ། ། །
བསྐལ་བ་གྲངས་མེད་ཚོགས་གཉིས་ཁ་བ་རབ་འཁྲིགས་རབ་དཀར་དགེ་ལེགས་གངས་
རིའི་སྤོ་ལ་རོལ། །
སྤངས་རྟོགས་རྫོགས་པའི་རྩལ་འཆང་ཡོན་ཏན་རལ་བ་རབ་རྒྱས་སྒྲིབ་ཀུན་
འཇོམས་པའི་མཆེ་བ་གཙིགས། །
རྟོན་པ་བཞི་ཡི་སྡེར་ཁྱིམ་རབ་བགྲད་རྒོལ་ངན་གཉིས་འཐུང་དྲེག་པའི་མྱོས་
བུམ་འཇིག་མཛད་པ། །
ངེས་དོན་དབུ་མའི་གད་རྒྱངས་ས་གསུམ་སྒྲོགས་པའི་རྒྱལ་བ་གཉིས་པ་རྟག་ཏུ་
རྒྱལ་གྱུར་ཅིག །
མགོན་དེའི་གདམས་པས་དོན་དམ་སྙིང་པོ་ཡི། །
ཡིན་ལུགས་ཇི་བཞིན་གཟིགས་པའི་མཁྱེན་རབ་རྒྱས། །
- 133 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཉིད་ཀྱིས་གཟིགས་གང་སྐལ་བཟང་གདུལ་བྱ་ལ། །
གསལ་མཛད་སྒྲོལ་མགོན་ཞབས་ལ་གུས་པས་འདུད། །
རྒྱལ་ཀུན་ལས་ལྷག་བཀའ་དྲིན་འཁོར་མཐའ་བྲལ། །
བྱམས་དང་སྙིང་རྗེའི་ཆུ་འཛིན་རབ་དཀར་འཁྲིགས། །
གདམས་ངག་ཆོས་ཀྱི་གྲུ་ཆར་འབེབས་མཛད་པའི། །
དྲིན་ཅན་བླ་མ་མཆོག་གིས་དགེ་ལེགས་སྩོལ། །
ཤིང་རྟ་ཆེན་པོའི་བཞེད་སྲོལ་དབུ་མའི་གྲུབ་པའི་མཐའ། །
ཐུན་མོང་མ་ཡིན་ཟབ་གསང་གནད་དོན་ཡོངས་རྫོགས་ཀུན། །
ལེགས་བཤད་ཟབ་མོའི་དྲིན་ལས་ཟབ་དོན་ལེགས་མཐོང་བ། །
ལུང་རིགས་བྱེ་བའི་ལེགས་བཤད་འོད་སྣང་འགྱེད་ལ་སྤྲོ། །
དེ་ལ་འདིར་སློབ་དཔོན་འཕགས་པ་ལྷའི་དབུ་མ་བཞི་བརྒྱ་པ་ལས། གཟུར་
གནས་བློ་ལྡན་དོན་གཉེར་བ། །ཞེས་གསུངས་པ་ལྟར་ཆགས་སྡང་གི་རིས་སུ་མ་ཆད་
པར་ཆོས་རབ་ཏུ་རྣམ་འབྱེད་ཀྱི་ཤེས་རབ་ཀྱིས་གཞི་ལམ་འབྲས་གསུམ་གྱི་གྲུབ་
པའི་མཐའ་ཀུན་ལུང་རིགས་རྣམ་དག་གི་སྒོ་ནས་གཏན་ལ་ཕབ་དགོས་ལ། དེ་
ལྟར་གཏན་ལ་ཕབ་པ་ལ་གཞུང་ལུགས་རབ་འབྱམས་ལ་མཁྱེན་སྤྱན་ཡངས་པ།
བསྟན་བཅོས་སྣ་རེའི་ལུང་ཙམ་ལ་མ་ཞེན་པ། རྨོངས་པ་ཁ་མཐུན་གྱི་དམག་དཔུང་
ལ་མི་འཇིགས་པ། རང་བཟོས་དུག་ཆུས་བསྲེ་སླད་མེད་པ། གྲུབ་མཐའ་ལོག་
པའི་སྐྱོ་མ་སྔ་བཙན་གྱི་དབང་དུ་མི་འགྲོ་བ། གཞན་གྱི་ཡོན་ཏན་ལ་ཕྲག་དོག་
134



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
གི་དྲི་མས་མ་སྦགས་པ། གང་ཟག་གི་ཆགས་སྡང་ཆོས་ལ་མི་བསྲེ་བར། ལུང་
རིགས་རྣམ་དག་གིས་བསྲེགས་བཅད་བརྡར་བའི་གསེར་བཞིན་དུ་ལེགས་པར་
བརྟགས་ནས་ཆོས་འཁོར་གསུམ་གྱི་དགོངས་དོན་ལེགས་པར་བཀྲལ་ཏེ་གྲུབ་
པའི་མཐའ་རྣམ་པར་བཞག་དགོས་ཏེ། མདོ་ལས། དགེ་སློང་དག་གམ་མཁས་
རྣམས་ཀྱིས། །བསྲེགས་བཅད་བརྡར་བའི་གསེར་བཞིན་དུ། །ལེགས་པར་བརྟགས་
ལ་ང་ཡི་བཀའ། །བླང་བར་བྱ་ཡི་གུས་ཕྱིར་མིན། །ཞེས་གསུངས་པའི་ཕྱིར་རོ། །
དེ་ལྟར་ཕྱོགས་འཛིན་གྱིས་དབང་དུ་མ་སོང་བར་བཀའ་ཐ་མ་དང་དེའི་དགོངས་
འགྲེལ་བྱམས་ཆོས་སོགས་གཙོ་བོར་བྱས་ཏེ་ཇོ་ནང་ཤམྦྷ་ལའི་ངེས་གསང་གཞན་
སྟོང་དབུ་མ་ཆེན་པོའི་བགྲོ་གླེང་ཐེངས་གསུམ་པའི་དྲིས་ལན་རྣམས་བརྗོད་པར་བྱའོ། །
དེ་ལ་དྲི་བ་ཉེར་གཅིག་ཡོད་པ་ལས། དྲི་བ་དང་པོ་ནི། ཆོས་ལྔར་ཕྱེ་བའི་
ཡང་དག་པའི་ཤེས་པའི་དོན་ཞོག་ཅེས་པའོ། །དེ་ལ་ཆོས་ལྔའི་ངོ་བོ་སོགས་
བཤད་པའི་སྒོ་ནས་དེའི་ལན་བཤད་པ་ལ། མིང་གི་སྒོ་ནས་མདོར་བསྟན་པ།
རྒྱས་པར་བཤད་པ་དང་གཉིས། དང་པོ་ནི། ཐེག་པ་ཆེན་པོའི་ཆོས་ལྔ་ནི། རྒྱུ་
མཚན། མིང༌། རྣམ་རྟོག དེ་བཞིན་ཉིད། ཡང་དག་པའི་ཤེས་པ་རྣམས་ཡིན་ཏེ།
ལང་ཀར་གཤེགས་པ་རིན་པོ་ཆེའི་མདོ་༼མདོ་སྡེ་ཆ་པོད་ཤོག་གྲངས་༢༧༦༽ལས། གཞན་
ཡང་བློ་གྲོས་ཆེན་པོ་ཆོས་ལྔ་ནི་རྒྱུ་མཚན་དང་། མིང་དང༌། རྣམ་པར་རྟོག་པ་དང་།
དེ་བཞིན་ཉིད་དང༌། ཡང་དག་པའི་ཡེ་ཤེས་སོ། །ཞེས་དང༌། སློབ་དཔོན་བློ་
བརྟན་ གྱི་དབུས་མཐའི་འགྲེལ་བཤད་བསྟན་འགྱུར་སེམས་ཙམ་བི་པོད་ཤོག་གྲངས་
༢༥༣༽ལས། དངོས་པོ་ལྔ་ནི། རྒྱུ་མཚན་དང༌། མིང་དང༌། རྣམ་པར་རྟོག་པ་དང༌།
དེ་བཞིན་ཉིད་དང༌། ཡང་དག་པའི་ཡེ་ཤེས་ཏེ། ཤེས་པར་བྱ་བ་ཐམས་ཅད་
དངོས་པོ་རྣམ་པ་ལྔ་པོ་འདིར་བསྡུ་བའི་ཕྱིར་དངོས་པོ་རྣམ་པ་འདི་ལྔ་ལ་བསྡུ་
༤ 135



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།།
བའི་དེ་ཁོ་ན་ཞེས་བྱའོ། །ཞེས་གསུངས་སོ། །གཉིས་པ་རྒྱས་པར་བཤད་པ་ལ།
སོ་སོའི་ངོ་བོ། གོ་རིམ། དབྱེ་བ། མཚན་ཉིད་གསུམ་གྱི་ནང་དུ་འདུ་ཚུལ། བདེན་
པ་གཉིས་ཀྱི་ནང་དུ་འདུ་ཚུལ་བཤད་པ་དང་ལྔ། དང་པོ་ནི། སྒྲ་དང་ཡིད་ཀྱི་
གཡོ་བ་རྣམ་རྟོག་གི་བརྗོད་པའི་གནས་དང་ཡུལ་གྱི་སྤྱི་ནི་རྒྱ་མཚན་ཡིན་ལ། དེ་
ཡང་དཔེར་ན་བུམ་པའོ་སྙམ་པའི་རྣམ་རྟོག་གི་འཛིན་སྟངས་ཀྱི་བཟུང་བྱ་བློ་ལ་
ཤར་བའི་སྤྱི་དེ་ཡིན་ཏེ། ལང་ཀར་གཤེགས་པ་རིན་པོ་ཆེའི་མདོ་༼མདོ་སྡེ་ཆ་པོད་
ཤོག་གྲངས་༢༧༦༽ལས། བློ་གྲོས་ཆེན་པོ་དེ་ལ་རྒྱུ་མཚན་ནི་གནས་པ་དང༌། དབྱིབས་
ཀྱི་མཚན་ཉིད་དང་། གཟུགས་ལ་སོགས་པའི་མཚན་ཉིད་དུ་སྣང་བ་ནི་རྒྱུ་མཚན་
ཞེས་བྱའོ། །ཞེས་དང༌། ས་བཟང་གི་ཀུན་བཏུས་འགྲེལ་བ་༼དེབ་ཤོག་གྲངས་(༣༢༽ལས།
རྒྱུ་མཚན་ནི་གང་ལ་བརྟེན་ནས་མིང་གི་མངོན་རྗོད་འཇུག་པ་སྒྲའི་བརྗོད་བྱ་ཐམས་
ཅད་དོ། །ཞེས་གསུངས་སོ། །དེས་ན་རྒྱུ་མཚན་ལ་གཟུགས་སྒྲ་སོགས་འཇོག་དགོས་
སོ། །མིང་གི་ངོ་བོ་ནི་རྒྱུ་མཚན་དེ་ལ་བརྟགས་པའི་བླ་དང་ཚིག་སྤྱི་སྣང་བ་ནི་མིང་
དུ་བརྗོད་དེ། དཔེར་ན་བུམ་པ་འཛིན་པའི་རྣམ་རྟོག་གི་འཛིན་སྟངས་ཀྱི་བཟུང་
བྱ་དེ་ལ་བུམ་པ་ཞེས་པའི་མིང་འདོགས་ཤིང་། དེ་ཡང་རྣ་བར་ཚོར་བ་དེ་མ་ཡིན་
པར་དེའི་སྒྲ་སྤྱི་བློ་ལ་སྣང་བ་དེ་ཡིན་ཏེ། ལང་ཀར་གཤེགས་པ་རིན་པོ་ཆེའི་མདོ་
༼མདོ་སྡེ་ཆ་པོད་ཤོག་གྲངས་ ༢༧༦༽ལས། གང་རྒྱུ་མཚན་དེ་ཉིད་ལ་བུམ་པ་ཞེས་བྱ་
བ་ལ་སོགས་པའི་མིང་ཡོད་པས་འདི་ནི་དེ་བཞིན་གྱི་གཞན་དུ་མ་ཡིན་ནོ་ཞེས་
བྱ་བ་དེ་ནི་མིང་ཞེས་བྱ་བ་སྟེ། མིང་མང་པོ་བཏགས་ནས་རྒྱུ་མཚན་རྣམས་གསལ་
བར་བྱེད་པའོ། །ཞེས་དང་། ས་བཟང་གི་ཀུན་བཏུས་འགྲེལ་བ་ལས། མིང་ནི་
གཟུགས་ཞེས་བྱ་བ་དང༌། ལྷས་བྱིན་ཞེས་བྱ་བ་ལ་སོགས་པ་ཆོས་དང་གང་ཟག་
གི་ཚིག་བླ་དྭགས་རྣམས་སོ། །ཞེས་གསུངས་སོ། །རྣམ་རྟོག་གི་ངོ་བོ་ནི་ཁམས་
བ 136 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
གསུམ་གྱི་གཙོ་བོ་སེམས་དང་འཁོར་སེམས་ལས་བྱུང་བ་རྣམས་ཡིན་ཏེ། ལང་
ཀར་གཤེགས་པ་རིན་པོ་ཆེའི་མདོ་༼མདོ་སྡེ་ཆ་པོད་ཤོག་གྲངས་ ༢༧༦༽ལས། བུམ་པ་
ལ་སོགས་པའི་སེམས་དང་སེམས་ལས་བྱུང་བའི་ཆོས་དེ་ནི་རྣམ་པར་རྟོག་པ་ཞེས་
བྱའོ། །ཞེས་དང༌། ས་བཟང་གི་ཀུན་བཏུས་འགྲེལ་བ་ལས རྣམ་པར་རྟོག་པ་
ནི་ཁམས་གསུམ་པའི་སེམས་དང་སེམས་ལས་བྱུང་བ་རྣམས་སོ། །ཞེས་གསུངས་
པའི་ཕྱིར་རོ། །དེ་བཞིན་ཉིད་ནི་ངག་གི་བརྗོད་པ་དང་ཡིད་ཀྱི་རྟོག་པའི་ཡུལ་
ལས་འདས་པའི་ཆོས་ཉིད་དེ་བཞིན་ཉིད་ཡིན་ལ། དེ་ནི་འཕགས་པའི་མཉམ་
བཞག་རྣམ་པར་མི་རྟོག་པའི་ཡེ་ཤེས་ཁོ་ནས་སྤྱོད་ཡུལ་ཡིན་ཏེ། ལང་ཀར་གཤེགས་
པ་རིན་པོ་ཆེའི་མདོ་༼མདོ་སྡེ་ཆ་པོད་ཤོག་གྲངས་༢༧༦༽ལས། མིང་དེ་དང་རྒྱུ་མཚན་དེ་
དག་མཐར་དམིགས་སུ་མེད་པ་དང་ཐོག་མ་དང་ཐ་མ་རིག་པར་བྱ་བ་མེད་པ་
དང་ཆོས་རྣམས་ལ་ཕན་ཚུན་མེད་པ་དང་ཡང་དག་པ་མ་ཡིན་པའི་རྣམ་པར་རྟོག་
པ་དང་བྲལ་བ་ནི་དེ་བཞིན་ཉིད་ཅེས་བྱའོ། །ཞེས་དང་། ས་བཟང་གི་ཀུན་བཏུས་
འགྲེལ་བ་ལས། དེ་བཞིན་ཉིད་ནི་བདག་མཐའ་དག་གིས་སྟོང་བའི་ཆོས་ཀྱི་དབྱིངས་
འཕགས་པའི་ཡེ་ཤེས་ཀྱི་སྤྱོད་ཡུལ་སྒྲའི་རྗོད་པ་ལས་ཡང་དག་པར་འདས་པའོ། །
ཞེས་གསུངས་སོ། །ཡང་དག་པའི་ཤེས་པ་ནི་ལམ་གྱི་ཡེ་ཤེས་ལ་མཉམ་བཞག་
འཇིག་རྟེན་ལས་འདས་པ་དང༌། རྗེས་ཐོབ་འཇིག་རྟེན་ལས་འདས་མ་འདས་
འདྲེས་པའི་མཚན་ཉིད་ཅན་ནམ་འཕགས་རྒྱུད་ཀྱི་སྒྱུ་མ་ལྟ་བུར་སྣང་བའི་མི་རྟག་
བཅུ་དྲུག་སོགས་རྟོགས་པའི་ཡེ་ཤེས་རྣམས་ཡིན་ཏེ། ལང་ཀར་གཤེགས་པ་རིན་
པོ་ཆེའི་མདོ་༼མདོ་སྡེ་ཆ་པོད་ཤོག་གྲངས་༢༧༠༽ལས། དེ་ཁོ་ན་ཉིད་ཡང་དག་པར་ངེས་
པ་མཐར་ཐུག་པར་ཡང་རང་བཞིན་དམིགས་སུ་མེད་པ་དེ་ནི་དེ་བཞིན་ཉིད་ཀྱི་
མཚན་ཉིད། ཅེས་པ་ནས། རྣམ་པར་རྟོག་པ་མི་འབྱུང་བ་སོ་སོ་རང་གིས་རིག་
- 137 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པ་འཕགས་པའི་ཡེ་ཤེས་ཀྱི་ཚུལ་དང་རྗེས་སུ་མཐུན་པ། མུ་སྟེགས་ཅན་དང་།
ཉན་ཐོས་དང༌། རང་སངས་རྒྱས་ཐམས་ཅད་ཀྱིས་མི་དམིགས་པའི་མཚན་ཉིད་
དེ་ནི་ཡང་དག་པའི་ཡེ་ཤེས་ཞེས་བྱའོ། །ཞེས་དང༌། ས་བཟང་གི་ཀུན་བཏུས་
འགྲེལ་བ་ལས། ཡང་དག་པའི་ཡེ་ཤེས་ནི་འཇིག་རྟེན་ལས་འདས་པ་རྣམ་པར་
མི་རྟོག་པའི་ཡེ་ཤེས་བྱང་ཆུབ་ཀྱི་ཕྱོགས་དང་མཐུན་པ་རྣམས་སོ། །ཞེས་གསུངས་
སོ། །དེ་ལྟར་འཕགས་པ་ལང་ཀར་གཤེགས་པའི་མདོ་ལས་གསུངས་ཏེ།དེམདོ་
སྡེ་ཆ་པོད་ཤོག་གྲངས་༢༤༤༽ལས། འདི་ལྟ་སྟེ། མིང་དང༌། མཚན་མ་དང༌། རྣམ་
པར་རྟོག་པ་དང་། ཡང་དག་པའི་ཡེ་ཤེས་དང༌། དེ་བཞིན་ཉིད་དང༌། ཞེས་པ་
ནས། བློ་གྲོས་ཆེན་པོ་མཚན་མ་ནི་མིག་གི་རྣམ་པར་ཤེས་པའི་སྣང་བར་འགྱུར་བ་
ཡིན་ཏེ། གཟུགས་ཞེས་བྱ་བའོ། །དེ་བཞིན་དུ་རྣ་བ་དང༌། སྣ་དང༌། ལྕེ་དང་།
ལུས་དང༌། ཡིད་ཀྱི་རྣམ་པར་ཤེས་པ་རྣམས་ལ་སྒྲ་དང༌། དྲི་དང་། རོ་དང༌། རེག་
བྱ་དང༌། ཆོས་ཞེས་བྱ་བ་སྟེ། འདི་ནི་མཚན་མ་ཞེས་བཤད་དོ། །དེ་ལ་བློ་གྲོས་
ཆེན་པོ་རྣམ་པར་རྟོག་པ་ནི་གང་གི་མིང་དུ་བརྗོད་ཅིང་། འདི་ནི་གླང་པོ་དང་། རྟ་དང་
ཤིང་རྟ་དང༌། རྐང་ཐང་དང་། སྐྱེས་པ་དང་། བུད་མེད་ལ་སོགས་པ་ཞེས་བྱ་བ་
ཡིན་ཏེ། དེ་བཞིན་གྱི་འདི་ནི་གཞན་དུ་མ་ཡིན་ནོ། །ཞེས་མཚན་མ་གསལ་བར་བྱེད་
པ་དེ་ནི་རྣམ་པར་རྟོག་པའོ། །བློ་གྲོས་ཆེན་པོ་ཡང་དག་པའི་ཡེ་ཤེས་ནི་གང་གིས་
མིང་དང༌། མཚན་མ་མི་དམིགས་ཤིང་། ཕན་ཚུན་གློ་བུར་དུ་འབྱུང་བའི་ཕྱིར་
རྣམ་པར་ཤེས་པ་མི་འཇུག་པ། རྟག་པ་མེད་པ། ཆད་པ་མེད་པའི་ཕྱིར། མུ་
སྟེགས་བྱེད་དང་། ཉན་ཐོས་དང་། རང་སངས་རྒྱས་ཐམས་ཅད་ཀྱི་སར་ལྷུང་
བར་མི་བྱེད་པས་ཡང་དག་པའི་ཡེ་ཤེས་ཞེས་བྱའོ། །ཞེས་གསུངས་སོ། །དེ་
ལྟར་དབུས་མཐའི་འགྲེལ་བཤད་ལས་གསུངས་བར་སྣང་སྟེ། དེ་ལས། ཁ་
- 138 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
ཅིག་ན་རེ་དེ་ལ་རྒྱུ་མཚན་ནི་ཀུན་གཞི་རྣམ་པར་ཤེས་པ་དང་། ཉོན་མོངས་པ་
ཅན་གྱི་ཡིད་དང༌། འཇུག་པའི་རྣམ་པར་ཤེས་པ་རྣམས་ཏེ། ཕན་ཚུན་རྒྱུའི་དངོས་
པོ་ ཡིན་པས་རྒྱུ་མཚན་ནོ། །མིང་ནི་རྒྱུ་མཚན་གང་ཡིན་པ་དེ་ཉིད་བརྗོད་དུ་
མེད་དུ་ཟིན་ཀྱང་མིང་བརྡ་བཞིན་དུ་གོ་བར་བྱའོ། །ཇི་སྐད་དུ་སྨྲས་པའི་རྒྱུ་མཚན་
གྱི་རང་བཞིན་དང་བྱེ་བྲག་དུ་རྣམ་པར་རྟོག་པ་ཁམས་གསུམ་པ་དང་སེམས་ལས་
བྱུང་བ་ནི་རྣམ་པར་རྟོག་པའོ། །སྟོང་བ་ཉིད་ནི་དེ་བཞིན་ཉིད་དོ། །ཡང་དག་པའི་
ཡེ་ཤེས་ནི་འཇིག་རྟེན་ལས་འདས་པ་སྟེ། དེ་བཞིན་ཉིད་ལ་དམིགས་པའོ། །ཞེས་
གསུངས་སོ། །ཡང་དག་པའི་ཡེ་ཤེས་ལ་ལང་གཤེགས་༼ ༡༤༦༽ལས། བདག་
གི་འཕགས་པ་སོ་སོ་རང་གི་ཡེ་ཤེས་དང་མཐུན་པ། ཕ་རོལ་གྱི་ཕྱོགས་སུ་མུ་
སྟེགས་བྱེད་དང༌། ཉན་ཐོས་དང་། རང་སངས་རྒྱས་རྣམས་ཀྱི་སྤྱོད་ཡུལ་མ་ཡིན་
པ་དེ་ནི་ཡང་དག་པའི་ཡེ་ཤེས་ཏེ། བློ་གྲོས་ཆེན་པོ་དེ་དག་ནི་ཆོས་རྣམ་པ་ལྔའོ། །
ཞེས་སོགས་ཀྱི་གསུངས་ཟིན་ལྟར་ན་ཆོས་ལྔའི་ཡ་གྱལ་གྱི་ཡང་དག་པའི་ཡེ་
ཤེས་འདུས་བྱས་གཞན་དབང་ཡིན་ལ། སྤྱིར་ཡང་དག་པའི་ཡེ་ཤེས་ཡིན་ན་
འདུས་བྱས་ཡིན་པས་ཀྱང་མ་ཁྱབ་མ་ཡིན་པས་ཀྱང་མ་ཁྱབ་ཅེས་དང་། དེ་བཞིན་
ཉིད་ཀྱང་ཡང་དག་པའི་ཤེས་པ་ཡིན་པར་སྣང་ངོ། །ཉན་རང་རིགས་ངེས་པ་དག་གི་
རྒྱུད་ལ་མེད་དམ་དཔྱད་པར་བྱའོ། ། གཉིས་པ་ཆོས་ལྔའི་གོ་རིམ་ཡོད་དེ།
དབུས་མཐའི་འགྲེལ་བཤད་ལས། དེ་དག་གི་གོ་རིམས་ནི་དེ་ལ་ཀུན་ནས་ཉོན་
མོངས་པར་གདགས་པའི་དངོས་པོ་ཡིན་པས་ན་དང་པོར་རྒྱུ་མཚན་ནོ། །ཀུན་ནས་
ཉོན་མོངས་པ་ཞེས་བཏགས་པའི་ཕྱིར་དེའི་འོག་ཏུ་མིང་ངོ། །མིང་ཇི་ལྟ་བ་དེ་བཞིན་དུ་
ཀུན་ ནས་ ཉོན་ མོངས་ པར་ གདགས་ པའི་ དངོས་ པོ་ ལ་ རྣམ་ པར་ རྟོག་
པའི་ཕྱིར་དེའི་འོག་ཏུ་རྣམ་པར་རྟོག་པའོ། །ཀུན་ནས་ཉོན་མོངས་པ་དེ་ཡང་དེ་
139 –



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།།
བཞིན་ཉིད་དང་ཡང་དག་པའི་ཡེ་ཤེས་ཀྱིས་འགག་པར་འགྱུར་བས་ན་དེའི་འོག་
ཏུ་དེ་བཞིན་ཉིད་དང་ཡང་དག་པའི་ཡེ་ཤེས་སོ་ཞེའོ། །ཞེས་གསུངས་སོ། །ཡང་
བྱུང་རིམ་ཡང་ རྒྱན་སྡུག་པོ་བཀོད་པ་༼མདོ་སྡེ་ཆ་པོད་ཤོག་གྲངས་༡༧༽ལས། མིང་
ནི་མཚན་མའི་མཐུ་ལས་བྱུང༌། །མཚན་མ་རྐྱེན་ལས་བྱུང་བ་སྟེ། །མཚན་མ་
ལས་ཀྱང་རྣམ་རྟོག་འབྱུང་། །ཞེས་སོགས་གསུངས་སོ། །
གསུམ་པ་དབྱེ་བ་ལ་ལྔ་ལས། དང་པོ་རྒྱུ་མཚན་གྱི་དབྱེ་བ་ནི། དེ་ལ་རང་
བཞིན་གྱི་རྒྱུ་མཚན་དང་གཟུགས་བརྙན་གྱི་རྒྱུ་མཚན་གཉིས་ལས། དང་པོ་ནི།
བག་ཆགས་སྣང་བརྙན་སྣ་ཚོགས་པའི་མཚན་མ་འཁོར་བ་ལྷན་སྐྱེས་ཀྱི་བློ་ལ་
སྣང་བ་རྣམས་ཡིན་ལ། དེ་ལ་ཡང་རྟོག་པས་བསྐྱེད་པའི་མཚན་མ་དང༌། གྲགས་
པས་བསྐྱེད་པའི་མཚན་མ་གཉིས་ལས། དང་པོ་ནི། སྔར་སྔོན་པོ་མཐོང་པའི་
བག་ཆགས་ཀུན་གཞི་ལ་བཞག་ཅིང་དེ་སད་པའི་མཐུ་ལས་ཚེ་འདིར་ཡང་སྔོན་
པོ་མངོན་སུམ་དུ་སྣང་བ་ལྟ་བུ་ཡིན་ལ། གཉིས་པ་ནི་སྐྱེ་བ་སྔ་མ་རྣམས་སུ་མིང་
དོན་འབྲེལ་བར་འཛིན་པའི་བག་ཆགས་ཀྱི་མཐུ་ལས་ཚེ་འདིར་ཡང་ཡུལ་སོ་སོའི་
དབང་གིས་མིང་མི་འདྲ་བ་སྲིད་ཀྱང་སོ་ལྡིང་བའི་དངོས་པོ་ཞིག་མཐོང་བ་ན
སྔོན་པོ་ཞེས་བརྡ་སྦྱོར་འདོད་ཀྱི་བློ་རང་ཤུགས་ཀྱིས་སྐྱེ་བ་ལྟ་བུ་ཡིན་ལ། དེ་ལ་
གྲགས་པས་བསྐྱེད་པའི་མཚན་མ་ཟེར་བའི་རྒྱུ་མཚན་ནི། སྔོན་པོ་ཞེས་པའི་
མིང་དང་སྔོ་ལྡིང་བའི་སྔོན་པོ་གཉིས་ཕན་ཚུན་ངོ་བོ་གཅིག་པ་ཡང་མ་ཡིན་ལ།
འབྲེལ་བ་ཡོད་པ་ཡང་མ་ཡིན་མོད། འཇིག་རྟེན་གྱི་རྟོག་པས་བརྟགས་པའི་
གྲགས་པ་ལ་དེ་ལྟར་དུ་བཞག་གོ །གཉིས་པ་གཟུགས་བརྙན་གྱི་རྒྱུ་མཚན་ནི།
གྲུབ་མཐའ་ལོག་པས་བརྟགས་པའི་བདག་ཏུ་འཛིན་པ་ལ་སོགས་པ་ཡིན་ལ། དེ་
ཡང་དུད་འགྲོ་ལ་སོགས་པའི་འགྲོ་བ་བླུན་ཞིང་གཏི་མུག་པ་རྣམས་དང༌། མིར་
བ 140 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
གྱུར་བ་ཡིན་ཡང་གྲུབ་མཐའ་ངན་པས་བློ་ཁ་མི་བསྒྱུར་བ་རྣམས་ལ་ཀུན་བཏགས་
ཀྱི་བདག་ལ་སོགས་པའི་སྣང་བ་བློ་ལ་མི་འཆར་བར་ཕལ་ཆེ་བ་འདོད་ཅིང་།
དབུ་མ་འཇུག་པར་ཡང་། གང་དག་བསྐལ་མང་དུད་འགྲོ་བསྐྱལ་གྱུར་བ། །
དེས་ཀྱང་མ་སྐྱེས་བདག་འདི་མ་ཤེས་ལ། །ངར་འཛིན་དེ་དག་ལ་ཡང་འཇུག་མཐོང་
ནས། །ཞེས་ པ་ ལ་ སོགས་ པ་ གསུངས་མོད། འོན་ ཀྱང་ དེ་ ལྟ་ བུ་ མ་ ངེས་ ཏེ།
ཚེ་རབས་སྔ་མ་རྣམས་གྲུབ་མཐའ་ངན་པའི་བརྟགས་པས་བག་ཆགས་ཀུན་གཞི་
ལ་བཞག་པ་དེ་ཡོངས་སུ་སད་པའི་མཐུ་ལས། ཚེ་འདིར་གྲུབ་མཐའ་ལ་འཇུག་
མ་མྱོང་ཡང་། གྲུབ་མཐའ་ངན་པས་བཏགས་པའི་ཀུན་བརྟགས་ཀྱི་སྣང་བ་ངེས་
པར་འཆར་བར་ཐེག་མཆོག་དབུ་མའི་ཟིན་བྲིས་ལས་གསུངས་སོ། །དེ་ཡང་
དཔེར་ན་ཉོན་མོངས་པ་རྣམས་ཀྱི་ནང་ནས་ཚུལ་ཁྲིམས་བརྟུལ་ཞུགས་མཆོག་
འཛིན་གྱི་ལྟ་བ་དང་། ལྟ་བ་མཆོག་འཛིན་དང་། ལོག་པར་ལྟ་བ་རྣམས་ནི་མཐའ་
གཅིག་ཏུ་ཀུན་བརྟགས་ཀྱི་ཉོན་མོངས་ཁོ་ནར་ངེས་ལ་འདོད་ཆགས་ཞེ་སྡང་ལ་
སོགས་པའི་ཉོན་མོངས་གཞན་རྣམས་ལ་ནི། ཀུན་བརྟགས་དང་ལྷན་སྐྱེས་ཀྱི་
ཉོན་མོངས་གཉིས་ཆར་གྱི་ཆ་ཡོད་པ་ཡིན། འོན་ཀྱང་དེ་གཉིས་རྫས་ཐ་དད་པ་
མེད་པའི་ཕྱིར། སོ་སོའི་སྐྱེ་བོའི་ཤེས་རིག་གི་དེ་གཉིས་ཀྱི་དབྱེ་བ་བྱེད་པ་ནི་མི་
ནུས་ཞེས་ཐེག་མཆོག་དབུ་མའི་ཟིན་བྲིས་ལས་གསུངས་ལ། འོན་ཀྱང་ཅུང་ཟད་
དཔྱད་རྒྱུ་ཡོད་པར་སྣང་། ཡང་རྒྱུ་མཚན་དེ་ལ་དབྱེ་ན། རྟོགས་པ་དང་མ་རྟོགས་
པ་དང༌། གསལ་བ་དང་མི་གསལ་བའི་དབྱེ་བ་དང༌། མཚན་བཅས་དང་
མཚན་མེད་ཀྱི་རྒྱུ་མཚན་གཉིས་སུ་དབྱེ་བ་ཡིན་པ་ལས། རྟོགས་པ་ནི་ཤེས་པ་
རང་གི་ཡུལ་རྟོགས་པ་ལ་བྱ་སྟེ། དཔེར་ན་གཟུགས་འཛིན་མིག་ཤེས་ཀྱིས་ཐག་ཉེ་
བ་ན་ཡོད་པའི་གཟུགས་གསལ་བར་རྟོགས་པ་ལྟ་བུ་ཡིན་ལ། གཉིས་པ་ལ།
- 141 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
གཟུགས་འཛིན་མིག་ཤེས་ཀྱིས་ཐག་རིང་བ་ན་ཡོད་པའི་གཟུགས་མི་རྟོགས་པ་
ཡིན་ལ། གསལ་བ་ནི་གཟུགས་ལ་སོགས་པ་རྣམ་པ་གསལ་བ་དང༌། ནམ་
མཁའི་རྣམ་པ་ལ་སོགས་པ་མི་གསལ་བའི་དབྱེ་བ་ལས། རྟོགས་པ་དང་གསལ་
བ་གཉིས་མཚན་བཅས་ཀྱི་རྒྱུ་མཚན་དང༌། མ་རྟོགས་པ་དང་མི་གསལ་བ་གཉིས་
མཚན་མེད་ཀྱི་རྒྱུ་མཚན་དུ་བརྗོད་དོ། །ཡང་རྒྱུ་མཚན་ལ། ཆོས་ལྔའི་དབྱེ་བ་
རྣམ་པ་ལྔ་ཡོད་དེ། རྒྱུ་མཚན་གྱི་རྒྱུ་མཚན་ནི་བུམ་པའོ་སྙམ་དུ་འཛིན་པའི་འཛིན་
སྟངས་ཀྱི་ཡུལ་གྱི་སྤྱི་དེར་འཛིན་པའི་འཛིན་སྟངས་ཀྱི་བཟུང་བྱའི་ཡུལ་གྱི་སྤྱི་ལྟ་
བུའོ། །མིང་གི་རྒྱུ་མཚན་ནི། བུམ་པ་ཞེས་པའི་སྒྲ་སྤྱི་འཛིན་པའི་འཛིན་སྟངས་ཀྱི་
བཟུང་བྱ་བློ་ལ་ཤར་བའི་སྤྱི་དེའོ། །རྣམ་རྟོག་གི་རྒྱུ་མཚན་ནི་སེམས་དང་སེམས་
བྱུང་གི་སྤྱི་ལྟ་བུའོ། །དེ་བཞིན་ཉིད་ཀྱི་རྒྱུ་མཚན་ནི་རྟོག་པའི་དེ་བཞིན་ཉིད་དུ་རྟོག་པའི་
བཏགས་ཆ་གང་ཡིན་པ་དེའོ། །ཡང་དག་པའི་ཤེས་པའི་རྒྱུ་མཚན་ནི་ལམ་དུ་
འཛིན་པའི་འཛིན་སྟངས་ཀྱི་སྤྱི་དེ་ཡིན་ནོ། །་
1:|:གཉིས་པ་མིང་གི་དབྱེ་བ་ནི་དྲུག་ཡོད་པ་ཡིན་ཏེ། དངོས་པོའི་མིང་དུ་བུམ་
པ་ཞེས་པའི་སྒྲ་སྤྱི་སྣང་བ་ལྟ་བུ་དང༌། དེ་བཞིན་དུ་འབྲེལ་བའི་མིང་ནི་བུམ་པ་
འདི་ནི་ཆེའོ། །བུམ་པ་འདི་ནི་ཆུང་ངོ་སྙམ་པའི་སྒྲ་སྤྱི་སྣང་བ་ལྟ་བུའོ། །འདུས་
པའི་མིང་ནི་གསེར་བུམ་དང་། དངུལ་བུམ་དང་། ཟངས་བུམ་འདི་རྣམས་ནི་བུམ་
པའོ། །ཞེས་མང་པོ་གཅིག་ཏུ་སྣང་པའི་སྒྲ་སྤྱི་ལྟ་བུའོ། །ཐ་དད་པའི་མིང་ནི་གསེར་
བུམ་དང་དངུལ་བུམ་དང་། ཟངས་བུམ་འདི་རྣམས་ཀྱི་མིང་ནི་ཐ་དད་དེ་སོ་སོར་
སྣང་བའི་སྒྲ་སྤྱི་ལྟ་བུའོ། །གྲགས་པའི་མིང་དང་མ་གྲགས་པའི་མིང་ནི་ཡུལ་དུས་དེ་
དང་དེར་གྲགས་པ་དང་མ་གྲགས་པ་སྟེ། དཔེར་ན་ཧསྟི་ཞེས་པའི་སྒྲ་ལག་ལྡན་
ཏེ། གླང་བོ་ཆེ་ལ་གྲགས་པ་ཡིན་ལ། ལག་པ་དང་ལྡན་ཡང་བ་གླང་ལ་དེའི་མིང་མ་
- 142 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
གྲགས་པ་ལྟ་བུའོ། ། རྒྱལ་ བ་
གསུམ་པ་རྣམ་རྟོག་གི་དབྱེ་བ་ལ་མཚན་མ་དང་བཅས་པའི་རྣམ་རྟོག་དང་། མཚན་
མ་མེད་པའི་རྣམ་རྟོག་གཉིས་ལས། གཙོ་བོར་འདོད་ཁམས་ཀྱི་སེམས་དང་
སེམས་ལས་བྱུང་བའི་རྣམ་པར་རྟོག་པ་དང༌། བསམ་གཏན་དང་པོ་ཚུན་ཆད་
ཀྱི་དེ་རྣམས་ཡིན་ལ། གཉིས་པ་ནས་སྲིད་རྩེའི་བར་དང་། བརྒྱལ་བ་དང་གཉིད་
ལོགས་པའི་གནས་སྐབས་ཀྱི་སེམས་དང་སེམས་བྱུང་རྣམས་ཡིན་ལ། དེ་རྣམས་ལ་
མཚན་མ་གཏན་ནས་མེད་པ་ནི་མ་ཡིན་གྱི། དམན་པ་ལ་དགག་པའི་སྒྲ་སྦྱར་
བ་ཡིན་ནོ། །ཡང་ན་ཉོན་མོངས་ཅན་གྱི་རྣམ་རྟོག་དང་ཉོན་མོངས་ཅན་མ་ཡིན་
པའི་རྣམ་རྟོག་གཉིས་ལས། དང་པོ་ནི། འདོད་ཁམས་ཀྱི་རྣམ་རྟོག་མི་དགེ་བ་
རྣམས་དང་། གཉིས་པ་ནི་དགེ་བ་ཟག་བཅས་དང༌། ལུང་མ་བསྟན་དང༌། ཟག་
མེད་ཀྱི་བསྡུས་པའི་རྣམ་རྟོག་རྣམས་སོ། ། ཡང་ན་ཡུལ་ལ་འཇུག་པའི་རྣམ་
རྟོག་དང༌
། འཚོལ་བ་པོའི་རྣམ་རྟོག་དང་། སོ་སོར་རྟོག་པའི་རྣམ་རྟོག་དང་གསུམ་
ལས། དང་པོ་ནི། དབང་ཤེས་ལྔ་པོ་འཁོར་དང་བཅས་པ་རྣམས་ནི་རང་
རང་གི་ཡུལ་ལ་འཇུག་པར་བྱེད་པས་ཡིན་ལ། གཉིས་པ་ནི། ཉོན་ཡིད་དང་
ཡིད་ཤེས་སེམས་པ་འད་བྱེད་རྣམས་ཡིན་ནོ། །གསུམ་པ་ནི། འདུ་ཤེས་དང་སེམས
བྱུང་གཞན་ཡང་རུང་སྟེ། ཡུལ་སོ་སོར་འབྱེད་པའི་རྣམ་རྟོག་རྣམས་སོ། །བཞི་བ་
དེ་བཞིན་ཉིད་ཀྱི་དབྱེ་བ་ནི། ཡོངས་གྲུབ་དགུ་སོགས་ཡོད་དོ། །ལྔ་པ་ཡང་དག་པའི་
ཤེས་པའི་དབྱེ་བ་ལ་དེ་བཞིན་ཉིད་ལ་མཉམ་པར་བཞག་པའི་ཀུན་རྫོབ་གསར་
བྱུང་གི་ཡེ་ཤེས་དང་། བྱང་འཕགས་ཀྱི་རྗེས་ཐོབ་ཡེ་ཤེས་སོ། །
བཞི་བ་མཚན་ཉིད་གསུམ་གྱི་ནང་དུ་འདུ་ཚུལ་ནི། གཟུགས་ཤེས་གང་རུང་གི་
ཕྱོགས་མ་ཡིན་པའི་རྒྱུ་མཚན་དང༌། མིང་གཉིས་ནི་ཀུན་བརྟགས་ཡིན་པ་དང༌།
* 143



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
རྫས་སུ་ཡོད་པའི་རྒྱུ་མཚན་དང༌། རྣམ་པར་རྟོག་པ་དང་། སྐབས་འདིའི་ཡང་
དག་པའི་ཤེས་པ་རྣམས་ནི་གཞན་དབང་དང་། དེ་བཞིན་ཉིད་ནི་འགྱུར་བ་མེད་པའི་
ཡོངས་གྲུབ་ཡིན་ཏེ། མདོ་སྡེ་ལང་ཀར་གཤེགས་པ་རིན་པོ་ཆེའི་མདོ་༼མདོ་སྡེ་ཆ་པོད་
ཤོག་ གྲངས་ ༢༠༥༽ལས། བློ་ གྲོས་ ཆེན་ པོ་ མིང་ དང༌ རྒྱུ་ མཚན་ དེ་ དག་ ནི་ ཀུན་
བརྟགས་པའི་རང་བཞིན་ཡིན་ནོ། །བློ་གྲོས་ཆེན་པོ་རྣམ་པར་རྟོག་པ་དེ་ལ་བརྟེན་
ནས་སེམས་དང་སེམས་ལས་བྱུང་བའི་ཆོས་མིང་དང་ལན་ཅིག་སྐྱེ་སྟེ། ཇི་ལྟར་ཉི་
མ་དང་འོད་ཟེར་ལྷན་ཅིག་འབྱུང་བ་བཞིན་དུ་སྣ་ཚོགས་ཀྱི་མཚན་ཉིད་སོ་སོར་
རྣམ་པར་བརྟག་ཅིང་། འཛིན་པར་བྱེད་པ་དེ་ནི་གཞན་གྱི་དབང་གི་རང་བཞིན་
ཞེས་བྱའོ། །བློ་གྲོས་ཆེན་པོ་ཡང་དག་པའི་ཡེ་ཤེས་དང༌། དེ་བཞིན་ཉིད་ནི་མི་
འཇིག་ པའི་ ཕྱིར་ཡོངས་སུ་གྲུབ་པའི་ངོ་བོ་ཉིད་ཅེས་ བྱའོ། །ཞེས་དང༌། ཐེག་
མཆོག་དབུ་མའི་ཟིན་བྲིས་ལས། ཆོས་ལྔ་པོ་དེ་མཚན་ཉིད་གསུམ་གྱིས་ཇི་ལྟར་ །
བསྡུས་ཚུལ་ནི། འཛིན་ཆ་མི་ཐེ་བའི་རྒྱུ་མཚན་ཕལ་ཆེ་བ་རྣམས་དང་། མིང་ནི་
ཀུན་བརྟགས་ཡིན་ལ། རྣམ་པར་རྟོག་པ་དང་ཡང་དག་པའི་ཤེས་པ་གཉིས་གཞན་
དབང་གི་མཚན་ཉིད་ཅན་དང་། དེ་བཞིན་ཉིད་ནི་འགྱུར་བ་མེད་པའི་ཡོངས་གྲུབ་
པོ། །ཞེས་གསུངས་སོ། །འོ་ན་ས་བཟང་གི་ཀུན་བཏུས་འགྲེལ་བ་ཤེས་བྱ་རབ་
གསལ་སྣང་བ་ལས། བསྡུ་བ་ནི་མིང་བཞིན་དུ་དོན་ལ་མེད་པའི་ཆ་ཀུན་བཏགས་
དང༌། རྒྱུ་མཚན་དང་རྣམ་པར་རྟོག་པ་གཞན་དབང་དང༌། དེ་བཞིན་ཉིད་དང་
ཡང་དག་པའི་ཡེ་ཤེས་ཡོངས་གྲུབ་ཏུ་འདུ་བ་སྟེ། དབུས་མཐར། རྒྱུ་དང་རྣམ་
པར་རྟོག་པ་དང༌། །མིང་ནི་རྣམ་པ་གཉིས་སུ་བསྡུ། །ཡང་དག་ཡེ་ཤེས་རབ་ཁོ་
ན། །གཅིག་པུ་ཁོ་ནར་བསྡུས་པ་ཡིན། །ཞེས་པ་ལྟར་རོ། །ཞེས་དང༌། དབྱིག་
གཉེན་གྱི་དབུས་མཐའི་འགྲེལ་བ་༼སེམས་ཙམ་བི་པོད་༡༣༽ལས། དངོས་པོ་ལྔ་ལས་
= 144 +



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
བརྩམས་ཏེ། རྒྱུ་དང་རྣམ་པར་རྟོག་པ་གཉིས་ནི་གཞན་གྱི་དབང་དུ་བསྡུའོ། །མིང་
ནི་ཀུན་བརྟགས་པར་བསྡུའོ། །ཡང་དག་ཡེ་ཤེས་རབ་ཁོ་ན། །གཅིག་པུ་ཁོ་ནས་
བསྡུས་པ་ཡིན། །དེ་བཞིན་ཉིད་དང་ཡང་དག་པའི་མཐའི་ཡེ་ཤེས་ནི་ཡོངས་སུ་
གྲུབ་པའི་ངོ་བོ་ཉིད་ཀྱིས་བསྡུས་སོ། །ཞེས་དང་། དེའི་འགྲེལ་བཤད་ལས། རྒྱུ་
དང་རྣམ་པར་རྟོག་པ་གཉིས་ནི་རྒྱུ་དང་རྐྱེན་གྱིས་བསྐྱེད་པའི་ཕྱིར་གཞན་དབང་
དུ་བསྡུའོ། །ཞེས་པ་ནས། ཡང་དག་ཡེ་ཤེས་རབ་ཁོ་ན། །ཞེས་བྱ་བ་ནི། རྟག་
ཏུའམ་མཛེས་པའི་དེ་ཁོ་ན་སྟེ་དེ་བཞིན་ཉིད་དོ། །སྟོང་བ་ཉིད་ལ་དམིགས་པ་གཉིས་
སུ་མེད་པའི་ཡེ་ཤེས་དང༌། དེའི་རྗེས་ལས་ཐོབ་པ་དག་པ་འཇིག་རྟེན་པ་ནི་ཡང་
དག་པའི་ཡེ་ཤེས་སོ། །དེ་བཞིན་ཉིད་དང་ཡང་དག་པའི་ཡེ་ཤེས་དེ་གཉིས་ནི་
འགྱུར་བ་མེད་པ་དང་། ཕྱིན་ཅི་ལོག་མེད་པའི་ཡོངས་སུ་གྲུབ་པས་གོ་རིམ་བཞིན་
དུ་ཡོངས་སུ་གྲུབ་པའི་ཕྱིར་ཡོངས་སུ་གྲུབ་པའི་ངོ་བོ་ཉིད་གཅིག་པུས་བསྡུས་སོ། །
ཞེས་རྒྱུ་མཚན་གཞན་དབང་ཡིན་པ་དང་། ཡང་དག་པའི་ཡེ་ཤེས་ཡོངས་གྲུབ་
གསུངས་པ་མ་ཡིན་ནམ་ཞེ་ན་མ་ཡིན་ཏེ། ལུང་དེ་གཉིས་ཀྱི་དགོངས་པ་ནི།
རྒྱུ་མཚན་གྱི་འཛིན་ཆའམ་རྫས་ཡོད་རྣམས་གཞན་དབང་ཡིན་པ་དང༌། ཡང་
དག་པའི་ཡེ་ཤེས་ནི་ཡོངས་གྲུབ་མ་ཡིན་ཀྱང་ཕྱིན་ཅི་མ་ལོག་པའི་ཡོངས་གྲུབ་ཡིན་
པས་རྣམ་གྲངས་ཙམ་གྱི་ཡོངས་གྲུབ་ཡིན་པའི་དོན་ཡིན་པར་སྣང་སྟེ། ཐེག་མཆོག་
དབུ་མར། རྒྱུ་མཚན་ཕལ་དང་མིང་ནི་ཀུན་བརྟགས་ཡིན། །རྟོག་དང་ཤེས་པ་
གཞན་དབང་མཚན་ཉིད་ཅན། །དེ་བཞིན་ཉིད་ནི་འགྱུར་མེད་ཡོངས་གྲུབ་པོ། །
ཞེས་རྒྱུ་མཚན་ཕལ་ཆེ་བ་ལས་རྒྱུ་མཚན་ཡིན་ན་ཀུན་བརྟགས་ཡིན་པས་ཁྱབ་ཅེས་
མ་གསུངས་པ་དང༌། དེའི་ཟིན་བྲིས་ལས། འཛིན་ཆ་མི་ཐེ་བའི་རྒྱུ་མཚན་ལས་
འཛིན་ཆའི་རྒྱུ་མཚན་རྣམས་ཀུན་བརྟགས་ཡིན་པར་མ་གསུངས་པ་དང་། རྗེ་
- 145 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
བཙུན་བྱམས་པས། འགྱུར་མེད་ཕྱིན་ཅི་མ་ལོག་པ། །ཡོངས་སུ་གྲུབ་པ་རྣམ་པ་
གཉིས། །ཞེས་དང་། ཐེག་མཆོག་དབུ་མ་ལས། ཐ་མ་གཉིས་ནི་དོན་དམ་དངོས་
རྣམ་གྲངས། །ཞེས་གསུངས་སོ། །རང་བཞིན་གསུམ་དང་རྣམ་ཤེས་བརྒྱད་དང་
བདག་མེད་གཉིས་དང་སངས་རྒྱས་ཀྱི་ཆོས་སོགས་ཤེས་བྱ་ཐམས་ཅད་ཆོས་ལྔ་
པོ་འདིའི་ནང་དུ་འདུ་བ་ཡིན་ཏེ། ལང་ཀར་གཤེགས་པ་རིན་པོ་ཆེའི་མདོ་༼མདོ་
སྡེ་ཆ་པོད་ཤོག་གྲངས་༢༧༧༽ལས། བློ་གྲོས་ཆེན་པོ་དེ་དག་ནི་ཆོས་ལྔ་ཞེས་བྱ་སྟེ། རང་
བཞིན་རྣམ་པ་གསུམ་དང་། རྣམ་པར་ཤེས་པ་བརྒྱད་དང༌། བདག་མེད་པ་གཉིས་
དང༌། སངས་རྒྱས་ཀྱི་ཆོས་ཐམས་ཅད་ཀྱང་དེར་འདུས་ཏེ། དེ་ལྟ་བས་ན་བློ་གྲོས་
ཆེན་པོ་དེ་ལ་བདག་ཉིད་ཀྱིས་ནན་ཏན་དུ་བསླབ་པར་བྱ་ཞིང་གཞན་ལ་ཡང་
བསླབ་པར་བྱ་སྟེ། གཞན་གྱི་རྗེས་སུ་འབྲང་བར་མི་བྱའོ། །དེ་ནས་བཅོམ་ལྡན་
འདས་ཀྱིས་དོན་དེ་ཉིད་ཡང་བསྟན་པའི་ཕྱིར་ཚིགས་སུ་བཅད་པ་འདི་དག་གསུངས་
སོ། །ཆོས་ལྔ་དང་ནི་རང་བཞིན་གསུམ། །རྣམ་ཤེས་བརྒྱད་པོ་ཉིད་དག་དང༌།།
བདག་མེད་དོན་ནི་རྣམ་གཉིས་པོར། །ཐེག་ཆེན་ཐམས་ཅད་བསྡུས་པ་ཡིན། །མིང་
དང་རྒྱུ་མཚན་རྣམ་པར་རྟོག །རང་བཞིན་གཉིས་ཀྱི་མཚན་ཉིད་དེ། །ཡང་དག་
ཡེ་ཤེས་དེ་བཞིན་ཉིད། །ཡོངས་སུ་གྲུབ་པའི་མཚན་ཉིད་དོ། །ཞེས་དང༌། དེ་
ལྟར་འཕགས་པ་ལང་གཤེགས་༼ཆ་པོད་༡༤༦༽ལས་གསུངས་པ་དང༌། བློ་བརྟན་
གྱི་དབུས་མཐའི་འགྲེལ་བ་ལས། ཤེས་པར་བྱ་བ་ཐམས་ཅད་དངོས་པོ་རྣམ་པ་
ལྔ་པོ་འདིར་བསྡུ་བའི་ཕྱིར་དངོས་པོ་རྣམ་པ་འདི་ལྔ་ལ་བསྡུ་བའི་དེ་ཁོ་ན་ཞེས་
བྱའོ། །ཞེས་གསུངས་སོ། །འདི་ལ་དཔྱད་པར་བྱ་བ་འདི་ཡོད་དེ། བློ་བརྟན་གྱི་
དབུས་མཐའི་འགྲེལ་བ་ལས། མིང་ནི་ཀུན་བརྟགས་པར་ཞེས་བྱ་བ་ལ་མིང་ཇི་
བཞིན་དུ་དོན་མེད་པས་མིང་ནི་ཀུན་བརྟགས་པར་བསྡུའོ། །དེ་ལྟར་ན་སྐབས་
14tj



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
ཡིན་པའི་ཕྱིར་ཀུན་རྟགས་པར་མིང་བསྡུས་ཀྱི། ངོ་བོ་ཉིད་ཀྱིས་བསྡུས་པ་ནི་མ་
ཡིན་ནོ། །ངོ་བོ་ཉིད་མེད་པར་གྲུབ་པ་ལས་ཀུན་བརྟགས་པའི་ངོ་བོ་ཉིད་ནི་རྒྱུ་
ལ་སོགས་པ་དངོས་པོ་ལྔས་མ་བསྡུས་སོ་ཞེས་གང་བཤད་པ་དང་འགལ་བ་མེད་
དོ། །ཞེས་གསུངས་པའི་དགོངས་པ་དང༌། ཐེག་མཆོག་དབུ་མ་ལས། ཆོས་
ཞེས་བྱ་བ་དོན་ཆོས་གོ་བྱེད་དེ། །དངོས་པོ་ཞེས་ཀྱང་བྱ་སྟེ་མཚན་གཞིའམ། །རྟེན་
གྱི་ཤེས་བྱ་ཀུན་ཡང་ལྔ་བོ་འདི། །ཆོས་ལྔ་ཞེས་ནི་རབ་ཏུ་བརྟགས་པ་ཡིན། །ཞེས་
དང༌། དེའི་ཟིན་བྲིས་ལས། སྐབས་སུ་བབས་པའི་ཆོས་སྒྲ་བཤད་པ་ནི། འདིའི་
སྐབས་ཀྱི་ཆོས་ཞེས་པ་དོན་ཆོས་གོ་བར་བྱེད་པའི་གཞི་ལ་ཟེར་བ་ཡིན་ལ། དེ་
བཞིན་དུ་དངོས་པོ་ལྔ་ཞེས་ཀྱང་བྱ་སྟེ་དངོས་པོའི་དོན་ཡོད་པ་ཙམ་མོ། །མཚན་
ཉིད་མཚན་གཞི་གཉིས་ལས་མཚན་གཞིའི་ཆོས་དང༌། རྟེན་བརྟེན་པ་གཉིས་ལས་
རྟེན་གྱི་ཤེས་བྱ་ཀུན་ཡང་ལྔ་པོར་འདིར་འདུས་པ་ཡིན་པས་ཆོས་ལ་ཐ་སྙད་རྒྱལ་བ་
ཉིད་ཀྱིས་བཏགས་སོ། །ཞེས་མཚན་གཞི་དང་རྟེན་ལས་མཚན་ཉིད་དང་བརྟེན་
པ་གཉིས་ཆོས་ལྔ་པོ་འདུ་བར་དངོས་སུ་མ་གསུངས་པའི་དགོངས་པ་འཚོལ་དགོས་
སོ། །ལྔ་བ་བདེན་པ་གཉིས་ཀྱི་ནང་དུ་ཆོས་ལྔ་འདུ་ཚུལ་ནི། ཐེག་མཆོག་དབུ་
མ་ལས། གཟུང་འཛིན་གཉིས་གཉིས་དོན་དམ་གཅིག་ཡིན་ཏེ། །དང་པོ་གཉིས་ནི་
ཀུན་རྫོབ་ཙམ་ཡིན་ལ། །གསུམ་པ་ཀུན་རྫོབ་བདེན་པ་ཉིད་དུ་བཤད། །ཐ་མ་
གཉིས་ནི་དོན་དམ་དངོས་རྣམ་གྲངས། །ཞེས་དང༌། དེའི་ཟིན་བྲིས་ལས། ཆོས་ལྔ་
ལས་མིང་རྒྱུ་མཚན་གཉིས་བཟུང་བ་དང་། རྣམ་རྟོག་དང་ཡང་དག་པའི་ཤེས་
པ་གཉིས་འཛིན་པ་དང༌། དེ་བཞིན་ཉིད་དོན་དམ་ཡིན་ཏེ། དང་པོ་གཉིས་
ཀུན་རྫོབ་ཙམ་དུ་ཡོད་པ་དང༌། གསུམ་པ་རྣམ་རྟོག་ནི་ཀུན་རྫོབ་བདེན་པར་
ཡོད་པ་དང་། ཕྱི་མ་དེ་བཞིན་ཉིད་དང་ཡང་དག་པའི་ཤེས་པ་གཉིས་པོ་གོ་རིམ་
- f47-



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།།
བཞིན་དུ་དོན་དམ་དངོས་དང་། རྣམ་གྲངས་པའི་དོན་དམ་དུ་འདོད་དོ། །ཞེས་གསུངས་
སོ། །དང་པོ་གཉིས་ཀུན་རྫོབ་ཙམ་གསུངས་པ་ནི་ཀུན་རྫོབ་ཀྱི་ཀུན་རྫོབ་བམ་
ལོག་པའི་ཀུན་རྫོ་བ་ཡིན་ནམ་ལུང་རིགས་དྲི་མ་མེད་པའི་སྒོ་ནས་དཔྱད་པར་བྱའོ།། །།
། དྲི་བ་གཉིས་པ་ཟིན་བྲིས་ལས་གཞན་དབང་གང་ཡིན་པ་རྣམས་ཀུན་
བརྟགས་སུ་འདུས་པའི་ཕྱིར་ཞེས་པའི་འདུ་ཚུལ་གང་ཞེས་པའོ། །དེའི་ལན་ནི་
ཚུལ་འདི་ལྟ་སྟེ། གཞན་སྟོང་སྙིང་པོ་ལས། རིགས་པའི་རྣམ་པར་དཔྱད་པའི་
ཚེ་གཞན་དབང་དངོས་ནི་ཀུན་བརྟགས་སུ་འདུ་ཞིང་། དེའི་ཆོས་ཉིད་ཀྱི་གནས་
ཚུལ་ནི་ཡོངས་གྲུབ་ཡིན་པས། ཀུན་བརྟགས་དང་ཡོངས་གྲུབ་གཉིས་སུ་ཆོས་ཐམས་
ཅད་འདུས་སོ། །ཞེས་དང༌། ཐེག་མཆོག་དབུ་མ་ལས། རྣམ་པར་དཔྱད་ན་གཞན་
དབང་ཀུན་བརྟགས་སུ། །འདུས་ ཕྱིར་མཚན་ཉིད་གཉིས་སུ་འགྱུར་བ་ཡིན།
ཞན་དབང་གི་ནི་སྣང་ཆ་ཀུན་བརྟགས་ཏེ། །འཁྲུལ་བའི་སྣང་བ་བགྲང་ཡས་བསམ་
མི་ཁྱབ། །སྣང་གཞིའི་སེམས་ཀྱང་ས་བོན་ཐམས་ཅད་པ། དེ་དེའི་ཆོས་ཉིད་དུ་
སོང་དེ་ཡང་དེའོ། །ཀུན་བརྟགས་མེད་ཕྱིར་གཟུང་འཛིན་སྤྲོས་དང་བྲལ། །ཞེས་དང་།
དེའི་ཟིན་ བྲིས་ ལས། མཚན་ ཉིད་ གསུམ་ པོ་ དེ་ གཉིས་ སུ་ བསྡུ་ བ་ ནི། དོན་
དམ་དཔྱོད་བྱེད་དང་འབྲེལ་བའི་རིགས་པས་རྣམ་པར་དཔྱད་པ་ནི། གཞན་
དབང་གང་ཡིན་པ་རྣམས་ཀུན་བརྟགས་སུ་འདུས་པའི་ཕྱིར། ཀུན་བརྟགས་པའི་
མཚན་ཉིད་དང་། ཡོངས་སུ་གྲུབ་པའི་མཚན་ཉིད་གཉིས་སུ་འགྱུར་བ་ཡིན་ལ།
དེའི་རྒྱུ་མཚན་ཡང་གཞན་དབང་གི་སྣང་ཆ་ཀུན་བརྟགས་ཡིན་ཞིང༌། དེ་ཡང་
འཁྲུལ་བའི་སྣང་བ་བསམ་གྱིས་མི་ཁྱབ་པ་ཡིན་ཏེ། སྣང་བ་དེ་འཆར་བའི་གཞི་
སེམས་ཀུན་གཞི་རྣམ་པར་ཤེས་པ་ཡང་ས་བོན་ཐམས་ཅད་པ་ཡིན་པའི་ཕྱིར་རོ། །
འཁྲུལ་བའི་སྣང་བ་བསམ་གྱིས་མི་ཁྱབ་པ་དེ་དང་། དེའི་ཆོས་ཉིད་དུ་གཞན་དབང་
- 148 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
ས་བོན་ཐམས་ཅད་པ་དེ་སོང་བ་ཡིན་ཞིང་། འཁྲུལ་བའི་སྣང་བ་དེ་ཡང་གཞན་
དབང་ས་བོན་ཐམས་ཅད་པ་དེའི་ཆོས་ཅན་གྱི་ཚུལ་གྱིས་གནས་པ་ཡིན་ནོ། །དེ་
ཡང་དཔེར་ན་བུམ་པར་སྣང་བའི་སྣང་ཆ་དེ་ལ་སྣང་བ་དེ་འཆར་བར་འགྱུར་བའི་ས་
བོན་དེ་དེའི་ཆོས་ཉིད་དུ་སོང་བ་ཡིན་པ་སོགས་ཤེས་བྱ་ཐམས་ཅད་ལ་དེས་རིགས་
བསྒྲེ་བར་བྱའོ། །འདི་སྐབས་ཀྱི་ཆོས་ཉིད་ཡང་ཀུན་རྫོབ་ཀྱི་ཆོས་ཉིད་ཡིན་ཏེ།
ཀུན་རྫོབ་རང་རང་གི་གནས་ལུགས་ལ་ཆོས་ཉིད་ཀྱི་མིང་གི་བསྟན་པ་ཡིན་པས་
སོ། །བག་ཆགས་ཀྱིས་ཁ་མ་བསྒྱུར་པའི་གཞན་དབང་དག་པ་བ་དེ་གཅིག་པུ
ལ་ཀུན་བརྟགས་གཟུང་བ་དང་འཛིན་པ་གཉིས་སུ་མེད་པའི་ཕྱིར། སྤྲོས་པ་དང་
བྲལ་བ་ཙམ་ཡིན་ལ། ངེས་པར་ན་ཤེས་རིག་དག་པ་བ་དེ་ཡང་ནང་འཛིན་པའི་
ཤེས་པ་ཡིན་མོད། གཟུང་འཛིན་གཉིས་སུ་སྣང་བ་མེད་པའི་ཕྱིར་རོ། །གཟུང་
འཛིན་གྱི་སྤྲོས་པ་དང་བྲལ་ཞེས་བསྟན་པ་ཡིན་ནོ། །ཞེས་གསུངས་ལ། དེའི་
དོན་ནི། མདོར་ན་འཁྲུལ་བ་ཀུན་བརྟགས་རྣམས་ཆོས་ཅན་དང་འབྲས་བུ་ལྟ་
བུར་བྱས་ནས་གཞན་དབང་ས་བོན་སོགས་ཀུན་རྫོབ་གནས་ཐབས་ཀྱི་ཆོས་ཉིད་
དང་རྒྱུ་ལྟ་བུར་བྱས་ཏེ། སྐབས་འདིའི་ཆོས་ཉིད་དང་སྣང་བ་འཆར་བྱེད་ས་བོན་
རྣམས་དེ་ལས་འཆར་བའི་ཆོས་ཅན་སྣང་ཆས་བསྡུས་ཚུལ་ཞིག་གཞུང་འདིར་
བཞག་པར་སྣང་ངོ༌། ། གཞན་ཡང་ཐེག་མཆོག་དབུ་མ་ལས། དོན་ལ་སྣང་
ཆ་ལས་གཞན་སྣང་བ་མེད། །གཞན་དབང་ལ་ནི་རང་ངོས་ཚུགས་ཐུབ་བྲལ། །དེ་
ཡི་རང་བཞིན་ཚུལ་དུ་ཡོངས་གྲུབ་གནས། །རྣམ་པ་གང་ཡིན་ཀུན་བརྟགས་ཚུལ་
ཡིན་ནོ། །མདོ་ལས་ཀྱང༌། གང་བརྟགས་པ་ཡི་དངོས་པོ་འདི། །གཞན་གྱི་དབང་
ཡང་དེ་ཉིད་དེ། །བརྟགས་པ་སྣ་ཚོགས་སྣང་བ་ནི། །གཞན་གྱི་དབང་ཞེས་རྟོགས་
པར་བྱེད། །ཅེས་དང་། དེའི་ཐད་ཀྱི་ཟིན་བྲིས་ལས། དོན་ལ་སྣང་ཆ་ལས་གཞན་
བ 149 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པའི་སྣང་བ་མེད་པས་གཞན་དབང་རང་གི་ངོ་བོ་ཚུགས་ཐུབ་དང་བྲལ་བ་ཡིན་
ནོ། །འོ་ན་སྣང་ཆ་ཀུན་བརྟགས་དང་བྲལ་བའི་ཤུལ་ལམ་དེའི་རང་བཞིན་དུ་
གཞན་དབང་མེད་ན་དེ་ལ་རང་བཞིན་གཏན་ནས་མེད་པ་ཞིག་ཡིན་ནམ་འོན་ཏེ་
གཞན་ཞིག་ཡོད་སྙམ་ན་དེའི་རང་བཞིན་གྱི་ཚུལ་དུ་ཡོངས་གྲུབ་གནས་པ་ཡིན་
ཞིང་ཀུན་རྫོ་བ་ཀྱི་རྣམ་པ་གང་ཡིན་པ་ཐམས་ཅད་ཀུན་བརྟགས་ཞེས་བརྗོད་དོ། །
མཚན་ཉིད་གཉིས་སུ་བསྡུས་པའི་རྒྱབ་བརྟེན་པའི་མདོ་སྡེ་ལང་གཤེགས་ལས་
གསུངས་པ་གང་ཀུན་བརྟགས་པའི་དངོས་པོ་འདི་རྣམས་གཞན་གྱི་དབང་ཡང་
དེ་ཁོ་ན་ཡིན་ལ། ཀུན་བརྟགས་སྣ་ཚོགས་པའི་སྣང་བ་ཅན་དེ་ནི་གཞན་གྱི་དབང་
ཞེས་རྟོགས་པར་བྱའོ། །ཞེས་གསུངས་པའི་དོན་མདོར་བསྡུས་ན་དོན་དམ་དཔྱོད་
བྱེད་ཀྱི་རིགས་པས་དཔྱད་ཚེ་སྣང་ཆ་ཀུན་བརྟགས་དང་བྲལ་བའི་ཤུལ་ན་གཞན་
དབང་ཡང་མེད་པས་དེ་གཉིས་འཁྲུལ་ཤེས་ཀྱིས་བརྟགས་པ་ཡིན་ལ། ཤུལ་ན་
ཡོད་པ་ནི་ཡོངས་གྲུབ་གཅིག་པུ་ཡིན་པས་ཆོས་ཅན་ཀུན་རྫོབ་རྣམས་ལ་ཀུན་
བརྟགས་ཞེས་བརྗོད་པ་ཡིན་པར་གསུངས་པའོ།། །། །
༈ དྲི་བ་གསུམ་པ་ནི་རྟེན་འབྲེལ་ཡན་ལག་བཅུ་གཉིས་རྟོགས་ཚུལ་ལ་ཉན་རང་
གཉིས་ཁྱད་པར་ཡོད་དམ་ཞེས་པའོ། །དེའི་ལན་ནི་རྟེན་འབྲེལ་ཡན་ལག་བཅུ་
གཉིས་རྟོགས་ཚུལ་ལ་ཉན་རང་གཉིས་ལ་ཁྱད་པར་ཡོད་དེ། རྟེན་འབྲེལ་ཡན་
ལག་བཅུ་གཉིས་ཉན་རང་གཉིས་ཀས་སྒོམ་པ་ཡིན་ཡང་རང་རྒྱལ་གྱིས་རྟེན་
འབྲེལ་ ཡན་ ལག་ བཅུ་ གཉིས་ ལུགས་ འབྱུང་ བཟློག་ གི་ སྒོ་ ནས་ རྒྱས་ པར་
བསྒོམས་ཞིང་རྟོགས་ལ། ཉན་ཐོས་རྣམས་ཀྱིས་དེ་ལྟར་རྒྱས་པར་རྟོགས་པ་ནི་
50



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
།
མ་ཡིན་ཏེ། ཐེག་མཆོག་དབུ་མའི་ཟིན་བྲིས་ལས། རྟེན་ཅིང་འབྲེལ་བར་འབྱུང་
བ་ཡན་ལག་བཅུ་གཉིས་དེ་ནི། ཉན་ཐོས་དང་རང་སངས་རྒྱས་ཀྱི་རིགས་ཅན་
གཉིས་ཆར་ལ་བཅོམ་ལྡན་འདས་ཀྱིས་བསྟན་ཅིང་བསྟན་པ་ལྟར་གཉིས་ཆར་
གྱིས་བསྒོམ་པ་ཡིན་ཡང་རང་སངས་རྒྱས་རྣམས་ཀྱིས་ནི་ལུགས་འབྱུང་དང་ལུགས་
བཟློག་གི་རྟེན་འབྲེལ་རྣམས་རྒྱས་པར་རྟོགས་པ་ཡིན་ལ། ཉན་ཐོས་རྣམས་ཀྱིས་ནི་
རང་རྒྱལ་ལྟར་རྟེན་འབྲེལ་རང་བྱན་ཆུད་པའི་སྒོ་ནས་ཤིན་ཏུ་རྟོགས་པ་ནི་མ་
ཡིན་ནོ། །ཞེས་གསུངས་སོ། །སྤྱིར་བཅོམ་ལྡན་འདས་ཀྱིས་རིགས་ཅན་གསུམ་
ལ་རྟེན་འབྲེལ་ཡན་ལག་བཅུ་གཉིས་བསྟན་ཅིང༌། བྱང་སེམས་ལ་གཙོ་བོར་ངོ་
བོ་ཉིད་རྣམ་པར་འབྱེད་པའི་རྟེན་འབྲེལ་དང༌། རང་རྒྱལ་ལ་གཙོ་བོར་སྡུག་པ་
དང་མི་སྡུག་པ་རྣམ་པར་འབྱེད་པའི་རྟེན་འབྲེལ་དང༌། ཉན་ཐོས་ལ་གཙོ་བོར་
ཉེར་སྤྱོད་ཅན་གྱི་རྟེན་འབྲེལ་བསྟན་ཅིང་་བསྟན་པ་ལྟར་རྟོགས་ཤིང་བསྒོམ་པ་
ཡིན་ཏེ། ཐེག་མཆོག་དབུ་མའི་ཟིན་བྲིས་ལས། ངོ་བོ་ཉིད་རྣམ་པར་འབྱེད་པའི་རྟེན་
འབྲེལ་དང༌། སྡུག་པ་དང་མི་སྡུག་པ་རྣམ་པར་འབྱེད་པའི་རྟེན་འབྲེལ་དང༌། ཉེར་
སྤྱོད་ཅན་གྱི་རྟེན་འབྲེལ་དང་གསུམ་ལས་དེ་གསུམ་པོ་ཡང་རིམ་པ་བཞིན་དུ་
གདུལ་བྱ་རིགས་ཅན་གསུམ་ལ་བཅོམ་ལྡན་འདས་ཀྱིས་གསུངས་ཤིང་། གསུངས་
པ་ལྟར་དེ་དག་གིས་གཙོ་བོར་དེ་དང་དེ་རྟོགས་པ་ཡང་ཡིན་ཏེ། ཞེས་གསུངས་
པའི་ཕྱིར་རོ། །དེ་ལ་ངོ་བོ་ཉིད་རྣམ་པར་འབྱེད་པའི་རྟེན་འབྲེལ་ནི། ཐེག་མཆོག་
དབུ་མ་ལས། ངོ་བོ་ཉིད་རྣམ་འབྱེད་པའི་རྟེན་འབྲེལ་ནི། །ཆོས་ཀུན་ཀུན་གཞི་
རྣམ་ཤེས་ལས་སྤྲུལ་བའོ། །ཞེས་དང༌། དེའི་ཟིན་བྲིས་ལས། ངོ་བོ་ཉིད་རྣམ་
པར་འབྱེད་པའི་རྟེན་འབྲེལ་ནི། ཕྱི་ནང་གི་ཆོས་ཀུན་ཀུན་གཞི་རྣམ་པར་ཤེས་
པ་ལས་སྤྲུལ་ཞིང་དེའི་མཐུ་ལས་སྣང་བ་ལ་དེར་འཇོག་པ་ཡིན་ལ། དེ་ནི་ཐེག་
151 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ། །
པ་ཆེན་པོ་ལ་ཞུགས་པའི་བྱང་ཆུབ་སེམས་དཔའ་རྣམས་ལ་བགོ་སྐལ་དུ་བསྟན་
གྱི། རིགས་ཅན་ གཞན་གཉིས་ ལ་བསྟན་ པ་མེད་ཅིང་ ། དེའི་ ཕྱིར་བྱང་ཆུབ་
སེམས་དཔའ་དང་སངས་རྒྱས་ཉག་གཅིག་གིས་རྟོགས་པ་ཡིན་གྱི། ཉན་ཐོས་
དང་རང་སངས་རྒྱས་གཉིས་ཀྱིས་ནི་ཕྱོགས་ཙམ་ཡང་རིགས་པ་མ་ཡིན་ནོ། །ཞེས་
གསུངས་སོ། །སྡུག་པ་དང་མི་སྡུག་པ་རྣམ་པར་འབྱེད་པའི་རྟེན་འབྲེལ་ནི་རྟེན་འབྲེལ་
ཡན་ལག་བཅུ་གཉིས་དང༌། དེ་ལ་ཀུན་ནས་ཉོན་མོངས་པའི་དབང་དུ་བྱས་པ་དང༌།
རྣམ་བྱང་གི་དབང་དུ་བྱས་པ་གཉིས་ཡོད་དེ། ཐེག་མཆོག་དབུ་མ་ལས། སྡུག་མི་
སྡུག་རྣམ་འབྱེད་པ་བཅུ་གཉིས་ཏེ། །ཞེས་དང༌། དེའི་ཟིན་བྲིས་ལས། སྡུག་དང་མི་
སྡུག་པ་རྣམ་པར་འབྱེད་པ་ཡང་། རྣམ་པར་འབྱེད་པའི་དོན་ནི། གོང་དུ་བཤད་
པ་ལྟར་འཕེལ་བ་དང་རྒྱས་པའི་དོན་ཡིན་ལ། སྡུག་པ་ནི་ཡིད་དུ་འོང་བ་དང་།
མི་སྡུག་པ་ནི་ཡིད་དུ་མི་འོང་བ་ཡིན་ཞིང་། དེ་ལ་རྣམ་པ་གཉིས་ཏེ། ཀུན་ནས་
ཉོན་མོངས་ཀྱི་དབང་དུ་བྱས་པ་དང༌། རྣམ་བྱང་གི་དབང་དུ་བྱས་པ་གཉིས་
ལས། དང་པོ་ནི་མ་རིག་པ་དང་མཚུངས་ལྡན་གྱི་དགེ་བ་ཟག་བཅས་ཀྱི་མཐུ་
ལས། མཐོ་རིས་སུ་སྐྱེ་བ་ནི་སྡུག་པ་རྣམ་པར་འབྱེད་པའི་རྟེན་འབྲེལ་དང༌། མ་རིག་
པ་དང་མཚུངས་པར་ལྡན་པའི་ལས་མི་དགེ་བའི་མཐུ་ལས་ངན་སོང་གསུམ་དུ་སྐྱེ་བ་
ནི་མི་སྡུག་པ་རྣམ་པར་འབྱེད་པའི་རྟེན་འབྲེལ་ཞེས་བྱའོ། །གཉིས་པ་ནི་མ་རིག་པ་དང་
མཚུངས་ལྡན་གྱི་ལས་དགེ་སྡུག་གི་མཐུ་ལས། རིགས་དྲུག་གི་སྐྱེ་བ་ནི་མི་སྡུག་པ་
རྣམ་པར་འབྱེད་པ་དང་། དགེ་བ་ཟག་མེད་ཀྱི་མཐུ་ལས་ཐར་བ་ཐོབ་པ་ནི་སྡུག་པ་
རྣམ་པར་འབྱེད་པའི་རྟེན་འབྲེལ་ཞེས་བྱའོ། །ཞེས་ གསུངས་སོ། །ཉེར་ སྤྱོད་
ཅན་གྱི་རྟེན་འབྲེལ་ནི། ཐེག་མཆོག་དབུ་མ་ལས། ཉེར་སྤྱོད་ཅན་ནི་ ཚོགས་དྲུག་
འཇུག་ཚུལ་ལོ། །ཞེས་དང༌། དེའི་ཟིན་བྲིས་ལས། ཉེར་སྤྱོད་ཅན་གྱི་རྟེན་འབྲེལ་
- 152 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
ཞེས་པ་ཡང༌། རྣམ་ཤེས་ཚོགས་དྲུག་སྐྱེ་འགག་བྱེད་པའི་ཚུལ་ཡིན་ལ། དེ་ཡང་
ཉེར་བར་སྤྱོད་པ་པོ་ཚོར་བ་དང་ཉེ་བར་སྤྱོད་པ་རེག་པ་ཡིན་ཞིང་། དེ་ལྟ་བུ་
དངོས་པོ་གང་ལ་ལྡན་པ་ལ་ཉེ་བར་སྤྱོད་པ་ཞེས་བྱའོ། །ཞེས་གསུངས་སོ། །རྒྱས་
པར་དེར་ཤེས་པར་བྱའོ། །དེ་ལྟར་ས་བཟང་གི་ཀུན་བཏུས་ལས། ངོ་བོ་ཉིད་རྣམ་པར་
འབྱེད་པའི་རྟེན་འབྲེལ་ཀུན་གཞི་ལས་ཆོས་ཐམས་ཅད་འབྱུང་བ་དང༌། སྡུག་པ་
དང་མི་སྡུག་པ་རྣམ་པར་འབྱེད་པའི་རྟེན་འབྲེལ་ཡན་ལག་བཅུ་གཉིས་དང༌། ཉེ་
བར་སྤྱོད་པ་ཅན་གྱི་རྟེན་འབྲེལ་རྣམ་པར་ཤེས་པ་ཚོགས་དྲུག་སྟེ་གསུམ་གསུངས་ཤིང་།
དེའི་དང་པོ་ནི་ཟབ་ཅིང་ཕྲ་བས་ཐེག་ཆེན་ཁོ་ན་ལ་བསྟན་ལ། ཕྱི་མ་དག་ནི་ ་
ཐམས་ཅད་ལ་ཐུན་མོང་དུ་བསྟན་པའོ། །ཞེས་གསུངས་སོ། །འདིའི་སྐབས་སུ་
དཔྱད་པར་བྱ་བ་འདི་ཡོད་དེ། ཉན་རང་ལ་ངོ་བོ་ཉིད་ཀྱི་རྟེན་འབྲེལ་རྟོགས་པ་
ཡོད་དམ་མེད། ཡོད་ན་ངོ་བོ་ཉིད་རྣམ་པར་འབྱེད་པའི་རྟེན་འབྲེལ་ཉན་རང་ལ་
བསྟན་པར་འགྱུར་ལ། མེད་ན་ཐེག་དམན་སྡེ་སྣོད་ལས་ཀུན་གཞི་བསྟན་པ་མ་
ཡིན་པར་མི་འགྱུར་རམ། ཡང་ཉན་རང་གིས་རྟེན་འབྲེལ་ཡན་ལག་བཅུ་གཉིས་
ཀྱི་ནང་ནས་གསུམ་པ་རྣམ་ཤེས་རྟོགས་ན་ཀུན་གཞིའི་རྣམ་ཤེས་རྟོགས་དགོས་མི་
དགོས་སོགས་ལ་ཕྲ་ཞིབ་ཀྱིས་རིགས་པས་དཔྱད་པར་བྱའོ།། །། །
༈ བཞི་བ་རང་ལུགས་ལ་འདུས་མ་བྱས་ཀྱི་རྒྱུ་འབྲས་ཁས་ལེན་ནམ་ཅི་
ཞེས་པའོ། །དེའི་ལན་བཤད་པ་ལ་ཁ་ཅིག་འདུས་མ་བྱས་ཀྱི་རྒྱུ་འབྲས་མཚན་
ཉིད་པ་མེད་ཟེར་བ་ནི་འདུས་མ་བྱས་པའི་རྒྱུ་འབྲས་དེ་འདུས་མ་བྱས་པའི་རྒྱུ་འབྲས་



ཀུན་མཁྱེན་དགོངས་རྒྱན། ་ ་ ་་་་་ དེབ་ཕྲེང་བདུན་པ།
སམ་དོན་དམ་པའི་རྒྱུ་འབྲས་མཚན་ཉིད་པ་ཡིན་ཡང་རྒྱུ་འབྲས་མཚན་ཉིད་པ་མ་
ཡིན་པ་དང་། དོན་དམ་པའི་སྡུག་བདེན་དོན་དམ་པའི་སྡུག་བདེན་མཚན་ཉིད་
པ་ཡིན་ཀྱང་སྡིག་བདེན་མཚན་ཉིད་པ་མ་ཡིན་པའི་ཞིབ་ཆ་མ་ཤེས་པས་ལན་
པའོ། །དེས་ན་རང་ལུགས་ལ། བཀའ་བསྡུ་བཞི་བའི་གསུང་ཟིན་ལྟར་ན་འདུས་མ་
བྱས་ཀྱི་རྒྱུ་འབྲས་ཁས་ལེན་ཀྱང་འདུས་མ་བྱས་ལ་རྒྱུ་འབྲས་མེད་ལ། འདུས་མ་བྱས་
ཀྱི་རྒྱུ་འབྲས་དེ་རྒྱུ་འབྲས་མཚན་ཉིད་པ་མ་ཡིན་ཏེ། འདུས་མ་བྱས་ཀྱི་གཟུགས་
སམ་དོན་དམ་པའི་གཟུགས་ཕུང་གཟུགས་ཕུང་མ་ཡིན་པ་བཞིན་ཡིན་པའི་ཕྱིར་ཏེ།
བཀའ་བསྡུ་བཞི་བ་ལས། རྒྱུ་ལ་སྐྱེད་བྱེད་དང་ནི་བྲལ་བྱེད་ཀྱི། །རྒྱལ་ཁམས་
གཉིས་སུ་འབྱེད་པ་མི་ཤེས་པར། །རྒྱུ་རྣམས་ཐམས་ཅད་སྐྱེད་བྱེད་ཁོ་ནར་འདོད། །
འབྲས་བུ་ལ་ཡང་སྐྱེད་འབྲས་བྲལ་འབྲས་ཀྱི། །རྒྱལ་ཁམས་གཉིས་སུ་འབྱེད་
པ་མི་ཤེས་པ། །འབྲས་བུ་གང་ཡིན་བསྐྱེད་འབྲས་ཁོ་ནར་འདོད། །དེ་ཕྱིར་རྟག་
པའི་རྒྱུ་འབྲས་མི་འདོད་ཅིང་། །འདུས་མ་བྱས་ཀྱི་རྒྱུ་འབྲས་མི་འདོད་ལ། །རྒྱུ་
འབྲས་ངོ་བོ་གཅིག་པ་མི་འདོད་ཅིང་། །གཞི་འབྲས་ངོ་བོ་གཅིག་པ་མི་འདོད་
ལ། །རྒྱུ་འབྲས་གཞན་མཆོག་ཕ་རོལ་མི་འདོད་པའང་། །གསུམ་ལྡན་མར་བཅད་
སྐྱོན་ཅན་བསླད་པའི་ལུགས། རྫོགས་ལྡན་ལ་ནི་དེ་དང་དེ་དག་ལས། །བཟློག་པའི་
ཆོས་ལུགས་ཁྱད་ པར་ འཕགས་ པ་ ཡོད། །ཅེས་དང༌། འདི་ཉིད་ ཀྱི་རང་འགྲེལ་
ལས། རྒྱུ་དེ་ལ་སྐྱེད་བྱེད་ཀྱི་རྒྱུ་དང་། བྲལ་བྱེད་ཀྱི་རྒྱུའི་རྒྱལ་ཁམས་གཉིས་དང༌།
འབྲས་བུ་ལ་བསྐྱེད་པའི་འབྲས་བུ་དང༌། བྲལ་བའི་འབྲས་བུའི་རྒྱལ་ཁམས་
གཉིས་སུ་གནས་ཡོད་ཅིང་འདུས་མ་བྱས་ཀྱི་རྒྱུ་འབྲས་ཟབ་མོ་དང༌། རྟག་ཅིང་
བརྟན་པའི་རྒྱུ་འབྲས་ཟབ་མོ་དང༌། རྒྱུ་འབྲས་ངོ་བོ་གཅིག་པ་དང༌། གཞི་འབྲས་
ངོ་བོ་གཅིག་པ་དང༌། རྒྱུ་འབྲས་གཞན་མཆོག་ཕ་རོལ་དམ་པ་དང་པོའི་སངས་
- 154



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
རྒྱས་ཀྱི་རྒྱུ་འབྲས་ཀྱང་ཡོད་དོ། །དེ་ལ་འདུས་མ་བྱས་སུ་གཏོགས་པའི་རྒྱུ་འབྲས་
ནི། །རྒྱུ་འབྲས་གཞན་དོན་དམ་ཆོས་ཉིད་ཀྱི་རྒྱུ་འབྲས་ཏེ། ཞེས་པ་ནས། རང་
སྟོང་དང་རྟེན་འབྲེལ་གྱི་ཆོས་ནི་འགའ་ཙམ་ཡང་འདྲེས་པ་མེད་ལ། ཀུན་བརྟགས་
ཐམས་ཅད་དང་བྲལ་བའི་གཞི་འགྱུར་མེད་ཡོངས་གྲུབ་བཅོས་མ་གློ་བུར་བ་ཐམས་
ཅད་དང་བྲལ་བའི་གཞི་རང་བཞིན་གཉུག་མ་མཐའ་ཐམས་ཅད་དང་བྲལ་བའི་
གཞི་དབུས་མ་བར་མ་ཕུང་བོ་གསུམ་པ་རྡོ་རྗེ་སེམས་དཔའ་མ་ནིང་གི་གོ་འཕང་
འགལ་འདུས་སྐྱོན་མེད་འཇིག་རྟེན་དཔེ་ལས་འདས་ཤིང། དཔེར་བྱ་ཀུན་ལས་
འདས་པ་བསམ་གྱིས་མི་ཁྱབ་པའི་དབྱིངས་རིག་དབྱེར་མེད་པའི་ཁྱབ་བདག་དུ་མ་
རོ་གཅིག་ནི་རྒྱུ་འབྲས་དབྱེར་མེད་ཀྱང་ཡིན་པར་རྫོགས་ལྡན་གྱི་ཆོས་དང་གང་
ཟག་ལ་གྲགས་ཀྱང༌། གསུམ་ལྡན་མར་བཅད་ཀྱི་བློར་ཤོང་བ་དཀའ་འོ། །ཞེས་
གསུངས་པའི་ཕྱིར་རོ། །སྐབས་འདིར་འདུས་མ་བྱས་པའི་རྒྱུ་འབྲས་སུ་གསུངས་
པ་ནི། དོན་དམ་པའི་འགལ་འདུས་སྐྱོན་མེད་ཀྱི་རྒྱུ་འབྲས་ཀྱི་དབང་དུ་བྱས་ཀྱི།
འདུས་མ་བྱས་དོན་དམ་ལ་རྒྱུ་འབྲས་མཚན་ཉིད་པ་མེད་དེ། དེ་ལ་རྒྱུ་རྐྱེན་གྱིས་
གསར་དུ་བསྐྱེད་པའི་འབྲས་བུ་མེད་པའི་ཕྱིར་ཏེ། ཚོགས་ཆོས་བདེན་བཞི་གསལ་
བ་ལས། དོན་དམ་པ་ཡོངས་གྲུབ་ཆོས་ཀྱི་དབྱིངས་ཤིན་ཏུ་རྣམ་པར་དག་པ་དེ་
རྒྱུ་རྐྱེན་གྱིས་གསར་དུ་བསྐྱེད་པའི་འབྲས་བུར་ནི་ཡོད་པ་མ་ཡིན་ཏེ། ནམ་ཡང་
གཞན་དུ་མི་འགྱུར་ཞིང་འདུས་མ་བྱས་པའི་རང་བཞིན་ཡིན་པའི་ཕྱིར། ཞེས་
དང༌། གཞན་སྟོང་སྙིང་པོ་ལས། ལམ་ཡང་དེའི་བྲལ་རྒྱུ་ཞེས་རྒྱུ་འབྲས་བཏགས་
པ་ཡིན་གྱི་དངོས་མ་ཡིན་ནོ། །ཞེས་དང༌། ཆོས་ཤན་འབྱེད་ལས། ཡང་ཁ་ཅིག་
དོན་དམ་གཞན་སྟོང་རྟེན་འབྲེལ་ལས་འདས་ན་ལས་རྒྱུ་འབྲས་དོན་ལ་མི་བདེན་པར་
འགྱུར་ཏེ། དེ་ཡང་ལེགས་པར་ཕྱེ་སྟེ་བཤད་པར་བྱའོ། །དེ་ལ་ལས་རྒྱུ་འབྲས་
- 155 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
དོན་དམ་གྱི་དོན་ལ་མི་བདེན་པར་འགྱུར་རོ་ཞེ་ན་འདོད་པ་ཁོ་ན་སྟེ། དོན་དམ་
ནི་འདུས་མ་བྱས་ཡིན་པས་རྒྱུ་འབྲས་ལས་འདས་པར་ཡང་གསུངས་པའི་ཕྱིར་
རོ། །ཞེས་དང༌། ཐེག་མཆོག་དབུ་མ་ལས། དོན་དམ་ལ་ནི་རྟེན་འབྲེལ་ནམ་
ཡང་མེད། །དེ་ལ་རྒྱུ་འབྲས་དང་ནི་རྣམ་བཞག་བྲལ། །ཞེས་དང༌། དེའི་ཟིན་
བྲིས་ལས། དོན་དམ་པའི་བདེན་པ་རང་བཞིན་འོད་གསལ་གྱི་ཡེ་ཤེས་ལ་ནི།
རྟེན་ཅིང་འབྲེལ་བར་འབྱུང་བ་ནམ་ཡང་ཡོད་པ་མ་ཡིན་ཏེ། དེའི་རྒྱུ་མཚན་ཡང་
རང་བཞིན་འོད་གསལ་དེ་ལ་ནི། རྒྱུ་འབྲས་བསྐྱེད་བྱ་སྐྱེད་བྱེད་ཀྱི་རྟེན་འབྲེལ་
དང༌། རྣམ་པར་གཞག་བྱ་འཇོག་བྱེད་ཀྱི་རྟེན་འབྲེལ་དང་བྲལ་བའི་ཕྱིར། དེ་
ཡང་རང་བཞིན་འོད་གསལ་དེ་ནི། རང་གི་ངོ་བོ་རྒྱུ་གང་གིས་ཀྱང་སྐྱེད་པ་མ་ཡིན་
པའི་རང་བཞིན་ལྷུན་གྲུབ་ཏུ་གདོད་མའི་ཡེ་ཤེས་ཡིན་པ་དང་། དེའི་འབྲས་བུ་གཞན་
དང་གཞན་དག་སྐྱེད་པའི་རྒྱུའི་བྱ་བ་ཡང་མི་སྐྱེད་པའི་ཕྱིར། བསྐྱེད་བྱ་སྐྱེད་བྱེད་
ཀྱི་རྟེན་འབྲེལ་ལས་འདས་པ་དང་། རྣམ་པར་གཞག་བྱ་འཇོག་བྱེད་ཀྱི་རྟེན་འབྲེལ་
ལས་ཡང་འདས་པ་ཡིན་ཏེ། གཞག་བྱ་འཇོག་བྱེད་ནི། སྒྲ་དང་རྟོག་པས་བཏགས་
པས་ན་དེའི་ཡུལ་ཡིན་ལ། རང་བཞིན་འོད་གསལ་ནི། སྒྲ་རྟོག་གིས་ཡུལ་ལས་
འདས་པའི་ཕྱིར། དེ་ཡང་རང་བཞིན་འོད་གསལ་དེ་ལ། རྣམ་པར་རྟོག་པས་དེའི་
མཚན་ཉིད་ཅི་འདྲ་ཞིག་བཞག་ཀྱང་རང་བཞིན་འོད་གསལ་དེའི་མཚན་ཉིད་ལ་
དངོས་སུ་མི་རེག་པ་ཡིན་ཏེ། ཞེས་ པ་ ནས། གང་རྟེན་འབྲེལ་ཡིན་པ་དེ་ནི། རྒྱུ་
རྐྱེན་གྱི་མངོན་པར་སྐྱེ་ཞིང་འཇིག་པའི་རང་བཞིན་ཅན་ཡིན་པས་ན་མི་རྟག་པ་
ཡིན་པ་དང༌། རྒྱུ་རྐྱེན་དེ་རྣམས་ཀྱང་སྣ་ཚོགས་པ་དུ་མའི་རང་བཞིན་ཅན་ཡིན་
པ་དང༌། དེས་སྐྱེད་པའི་འབྲས་བུ་ཡང་། སྣ་ཚོགས་པ་ཡིན་པའི་ཕྱིར་དུ་མ་ཡིན་
པ་དང་། དེ་ལྟར་བསྐྱེད་པ་ཡང་རང་དབང་ཅན་མ་ཡིན་གྱི། རྒྱུ་རྐྱེན་གྱི་གཞན་
- 156 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
དབང་ལས་བྱུང་བ་ཡིན་པའི་ཕྱིར། གང་ཟག་གི་བདག་གི་མཚན་ཉིད་རྟག་པ་
གཅིག་པུ་རང་དབང་ཅན་ཡིན་པ་དེ་ལས་བཟློག་པ། མི་རྟག་དུ་མ་གཞན་དབང་
ཅན་ཡིན་པར་རྟོགས་ནུས་པའི་ཕྱིར། གང་ཟག་གི་བདག་མེད་པའི་ཚུལ་ལ་
འཇུག་པ་ཡིན་ནོ། །ཞེས་ པ་ ནས། རྟེན་ཅིང་འབྲེལ་བར་འབྱུང་བའི་ཆོས་ཉིད་
དོན་དམ་པའི་རྟེན་འབྲེལ་དེ་ནི་རྒྱུ་གང་ལས་ཀྱང་མ་བྱུང་ཞིང་། རྐྱེན་གང་ལ་ཡང་
མ་ལྟོས། ངོ་བོ་གཞན་དུ་ཡང་འགྱུར་བ་མེད་པ་སྒྲ་རྟོག་གི་ཡུལ་ཐམས་ཅད་ལས་
འདས་པ། སྤྲོས་པ་དང་བྲལ་བ་སྐད་ཅིག་སྐད་ཅིག་གིས་སྐྱེ་འཇིག་བྱེད་པའི་སྟོང་པའི་
ཕྱིར་ཏེ། རྟག་པ་ཡིན་པའི་ཕྱིར་རོ། །རྟེན་འབྲེལ་ནི་རང་རང་གི་རྒྱུ་ལས་བྱུང་བ་
དང་། སྣ་ཚོགས་པའི་རྐྱེན་ལ་ལྟོས་པ་དང་། རང་གི་ངོ་བོ་གཞན་དང་གཞན་དུ་
འཕོ་ཞིང་འགྱུར་བ་དང༌། སྤྲོས་པ་དང་བཅས་པ་དང༌། སྐད་ཅིག་སྐད་ཅིག་གིས་
སྐྱེ་ཞིང་འཇིག་པའི་མི་རྟག་པ་ཡིན་པའི་ཕྱིར་རོ། །ཞེས་གསུངས་སོ།། །། །
། དྲི་བ་ལྔ་བ་ནི། བདག་མེད་གཉིས་ཀྱི་དགག་བྱ་དང་དེ་གཉིས་དགག་བྱ་
དང་སྟོང་གཞི་གང་གི་སྒོ་ནས་འཇོག་པ་ཡིན་པའི་སྒྲུབ་བྱེད་གང་ཡིན་ཞེས་པའོ། །དེའི་
ལན་བཤད་པ་ལ། རང་ལུགས་ལ་དགག་བྱ་ལ་གང་ཟག་གི་བདག་མེད་ཀྱི་
དགག་བྱ་དང་ཆོས་ཀྱི་བདག་མེད་ཀྱི་དགག་བྱ་གཉིས་ལས། དང་པོ་ནི། བརྟགས་པ་
མཐའ་བཟུང་གིས་གང་ཟག་གི་བདག་བཞག་ཏུ་ཡོད་དེ། སྤྱིར་གང་ཟག་གི་བདག་
ཏུ་གྲུབ་པའི་ཚད་མེད་ཀྱང་བརྟག་པ་མཐའ་བཟུང་གིས་བཞག་ན་གང་ཟག་གི་
བདག་ནི་རྟག་གཅིག་རང་དབང་ཅན་དུ་གྲུབ་པ་དེ་ཡིན་པའི་ཕྱིར་ཏེ། གང་ཟག་གི་
བདག་ཏུ་གྲུབ་ན་བདག་འཛིན་གྱི་ཇི་ལྟར་འཛིན་པ་ལྟར་གྲུབ་དགོས་ལ། དེས་
ནི་རྟག་གཅིག་རང་དབང་ཅན་དུ་གྲུབ་པར་འཛིན་པ་ཡིན་པའི་ཕྱིར་ཏེ། བདག་
- 157 -



ཀུན་མཁྱེན་དགོངས་རྒྱན། ཞུ
དེ བ་ཕྲེང་བདུན་པ།
འཛིན་གྱིས་ཕུང་པོ་ལ་དམིགས་ནས་ངའོ་སྙམ་དུ་འཛིན་པའི་འཛིན་ཚུལ་ལ་སྔོན་གྱི་ང་
དེ་ད་ལྟའི་ང་སོགས་ཡིན་སྙམ་པ་དེ་ལ་རྟག་པར་འཛིན་ཚུལ་དང་། ང་སྙམ་པ་ཤར་
དུས་དངོས་པོ་གང་ལ་ཡང་མ་འདྲེས་པའི་ཁོ་རང་གི་ངོ་བོ་ཚུགས་ཐུབ་ཅིག་ཡོད་པའི་
ཁུངས་སུ་སྣང་བ་དེ་གཅིག་པུ་འཛིན་པ་ཡིན་ལ། ལོངས་སྤྱོད་དང་རྫས་འཁོར་
སོགས་ལ་རང་ཉིད་བདག་པོའི་ཚུལ་དུ་ཡོད་པ་ལྟར་སྣང་བ་དེ་རང་དབང་ཅན་
དུ་འཛིན་ཚུལ་ཞེས་བྱ་བ་ཡིན་པའི་ཕྱིར་ཏེ། རྗེ་སྒྲོལ་མགོན་གྱི་སྐྱེས་བུ་གསུམ་
གྱི་མན་ངག་བདུད་རྩིའི་ཉིང་ཁུ་ལས། དེ་ལ་ངའམ་བདག་ཅེས་བྱ་བ་གནས་ལུགས་
ལ་ཡོད་ན་ཏ་དེ་བདག་ཡིན་མོད། དེ་འདྲ་དངོས་པོ་ལ་ཡེ་མ་གྲུབ་པས་གང་ཟག་གི་
བདག་དེ་འདྲ་ངོ་བོའི་སྒོ་ནས་སྟོན་རྒྱུ་མེད། འོན་ཀྱང་མེད་པ་ལ་ཡོད་པར་འཛིན་
པའི་བདག་འཛིན་གྱི་འཛིན་སྟངས་རློམ་ཚུལ་དང་བསྟུན་ན་རྟག་པ་གཅིག་པུ་རང་
དབང་ཅན་དུ་འཛིན་པ་ཡིན་ལ། དེ་ཡང་ན་ནང་ངས་འདི་བྱས། ང་ད་གཟོད་
འདི་བྱེད་སྙམ་པ། ན་ནང་གི་ང་དེ་ད་ལྟའི་ང་འདི་ཡིན། འདི་ད་བཟོད་ཡང་འགྲོ་
སྙམ་པ་དེ་རྟག་པར་འཛིན་པ་ཟེར། ང་སྙམ་པ་ཤར་དུས་ཕྱི་ནང་གི་དངོས་པོ་གཞན་
སུ་དང་ཡང་མ་འདྲེས་པའི་ཁོ་རང་གི་ངོ་བོ་ཚུགས་ཐུབ་ཅིག་ཡོད་པའི་ཁོངས་སུ་
སྣང་བ་དེ་གཅིག་པུར་འཛིན་པ་ཡིན། ཇི་ལྟར་རིགས་པའི་ལོངས་སྤྱོད་དམ། རྫས་
སམ་འཁོར་ལ་རང་ཉིད་བདག་པོའི་ཚུལ་དུ་ཡོད་པ་ལྟར་སྣང་བ་དེ་རང་དབང་ཅན་
དུ་འཛིན་པ་ཞེས་བྱ་བ་ཡིན། ཞེས་དང༌། ཐེག་མཆོག་དབུ་མ་ལས། བདག་དངོས་
ནམ་ཡང་མི་སྲིད་དེ་ཙམ་ལ། །གང་ཟག་བདག་མེད་ཅེས་སུ་ཐ་སྙད་མཛད། །ཅེས་
དང༌། ཐེག་མཆོག་དབུ་མའི་ཟིན་བྲིས་ལས། གང་ཟག་གི་བདག་ཏུ་ལྟ་བ་དེའི་ངོ་
བོ་ནི། ཕུང་པོ་ལ་དམིགས་ནས་ངའོ་སྙམ་དུ་འཛིན་པ་ཡིན་ཞིང་། ཁྱད་པར་རྟག་
པ་ཡིན་པ། གཅིག་པུ་ཡིན་པ། རང་དབང་ཅན་ཡིན་པར་འཛིན་ཅིང་། ཞེས་གསུངས་
]58 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
།
པའི་ཕྱིར་རོ། །དེ་ལྟ་མིན་ན་ལམ་རིམ་དེར་དེ་ལས་གཞན་མ་གསུངས་པའི་རྒྱུ་
མཚན་མི་སྣང་ངོ༌། །དེ་ལྟར་བརྟག་པ་མཐའ་བཟུང་གིས་གང་ཟག་གི་བདག་ཏུ་གྲུབ་
པའི་ཚད་དེ་ལྟར་བཞག་པ་དེ་འཐད་དེ། གང་ཟག་གནས་ལུགས་སུ་གྲུབ་ནའང་རྟག་
གཅིག་རང་དབང་ཅན་དུ་གྲུབ་དགོས་པའི་ཕྱིར་རོ། །གཉིས་པ་ནི། ཆོས་བདག་མེད་
ཀྱང་ཆོས་ཀྱི་བདག་འཛིན་གྱིས་འཛིན་ཚུལ་དང་བསྟུན་ནས་བརྟག་པ་མཐའ་བཟུང་
གིས་ཆོས་བདག་བཞག་ཏུ་ཡོད་དེ། ཕུང་སོགས་ཀྱི་ཆོས་རྣམས་བདེན་དངོས་ཚུགས་
ཐུབ་ཀྱི་ངོ་བོར་རང་བཞིན་གྱིས་གྲུབ་པ་དེ། ཆོས་ཀྱི་བདག་ཅེས་བྱ་སྟེ། ཐེག་མཆོག་
དབུ་མའི་ཟིན་བྲིས་ལས། དགག་བྱ་ཆོས་ཀྱི་བདག་འཛིན་ངོས་བཟུང་བ། ཞེས་
པོ་ནས། འདུས་བྱས་ཀྱི་དངོས་པོ་ཚུགས་ཐུབ་པ་རང་བཞིན་གྱིས་གྲུབ་པ་ཞིག་
ཡོད་ན། ངོ་བོར་རང་བཞིན་གྱིས་གྲུབ་པ་དེ། ཆོས་ཀྱི་བདག་ཅེས་བརྗོད་པ་ཡིན་ནོ། །
ཞེས་དང་། ཆོས་ཀྱི་བདག་འཛིན་དང་། དངོས་པོར་ཞེན་པ་དང༌། བདེན་འཛིན་དང༌།
དངོས་པོར་འཛིན་པ་རྣམས་མིང་གི་རྣམ་གྲངས་སོ། །ཞེས་གསུངས་སོ། །ཁ་ཅིག་གིས་
རྟག་གཅིག་རང་དབང་ཅན་དུ་གྲུབ་པར་འཛིན་པ་ལ་ཀུན་བརྟགས་ཀྱི་བློས་ཁྱབ་
པར་འདོད་པ་ནི་གཞན་ཕྱོགས་ཀྱི་ཡིག་ཆའི་གསུང་ཟིན་ལྟར་ལམ་རིམ་གྱི་རྒྱས་
འགྲེལ་དུ་གསུངས་པ་དང༌། སྐྱོ་མ་སྔ་བཙན་གྱི་དབང་དུ་སོང་ནས་གཞན་ཕྱོགས་
པའི་རྗེས་སུ་འབྲང་བ་ལས་མ་འདས་པ་ཡིན་ཏེ། ཐེག་མཆོག་དབུ་མའི་རབ་བྱེད་
དྲུག་པའི་རྩ་འགྲེལ་ཐམས་ཅད་དུ་གང་ཟག་གི་བདག་མེད་ཀྱི་དགག་བྱ་ངོས་འཛིན་ཚེ་
རྟག་གཅིག་རང་དབང་དུ་གྲུབ་པ་དགག་བྱ་རགས་པ་ཡིན་པ་དང༌། དེ་འཛིན་པའི་
བློ་དེ་བདག་འཛིན་རགས་པ་ཡིན་པ་དང་དེ་ལ་ཀུན་བཏགས་ཀྱི་བློས་ཁྱབ་པ་གསུངས་
ཟིན་ཙམ་ཡང་མེད་ལ། དེ་ལྟར་རང་ལུགས་ཀྱི་སྔོན་བྱོན་ཚད་མའི་སྐྱེས་བུ་གང་གི་
གསུང་ཟུར་ཙམ་ཡང་མི་སྣང་བའི་ཕྱིར། རྒྱས་པར་རྗེ་སྒྲོལ་མགོན་གྱི་ལམ་རིམ་
159 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
དང༌། ཐེག་མཆོག་རྩ་འགྲེལ་ལས་ཤེས་པར་བྱའོ། །དེས་ན་རང་ལུགས་ཀྱི་གསུང་
རབ་ཀྱི་ཐ་སྙད་ལ་མ་གྲགས་པ་རྣམས་སྐབས་ཐམས་ཅད་དུ་དགོས་མེད་དུ་དོར་བར་
བྱའོ། །ཡང་ན་སྣང་གྲགས་ཀྱི་ཆོས་ཀུན་གནས་ལུགས་སུ་གྲུབ་པ་དེ་བཞག་ཆོག་གོ །
གོང་དུ་བཞག་པའི་རྟག་གཅིག་རང་དབང་ཅན་དུ་གྲུབ་པའི་བདག་དེ་མེད་པའི་གང་
ཟག་གི་བདག་མེད་ནི་ཉན་རང་རྣམས་ཀྱིས་རྟོགས་པའི་གང་ཟག་གི་བདག་མེད་
ཡིན་ལ། གནས་ཚུལ་ལམ་གཤིས་ལུགས་ལ་ང་བདག་ཏུ་གྲུབ་པ་ནི་སྤྲོས་བྲལ་གྱི་
གང་ཟག་གི་བདག་མེད་ཀྱི་དགག་བྱ་དང༌། གནས་ལུགས་ལ་ང་བདག་གང་ཡང་
མ་གྲུབ་པ་ནི་སྤྲོས་བྲལ་གྱི་གང་ཟག་གི་བདག་མེད་ཡིན་ལ། དེ་ཐེག་ཆེན་གྱི་བསྒོམ་
བྱ་དང་ཆོས་ཀྱི་བདག་མེད་ཀྱི་ནང་དུ་འདུ་བའི་ཕྱིར་ཏེ། ཤེས་རབ་སྙིང་པོའི་ཚིག་
འགྲེལ་རྨད་དུ་བྱུང་བ་ལས། གང་ཟག་བདག་མེད་བྱང་ཆུབ་སེམས་དཔས་མི་
སྒོམ་པ་ལྟར་གསུངས་པ་ནི། དགག་གཞི་ཕུང་པོ་ཡོད་པར་བྱས་ནས་དེའི་སྟེང་དུ་ང་
བདག་མེད་པར་སྒོམ་པའི་གང་ཟག་གི་བདག་མེད་སྒོམ་ཚུལ་དེ་འདྲ་མི་བྱེད་ཅེས་
པའི་དོན་ཡིན་གྱི། སྤྲོས་བྲལ་གྱི་རྣམ་པ་ཅན་གྱི་གང་ཟག་གི་བདག་མེད་ནི་རྒྱལ་སྲས་
རྣམས་ཀྱི་བསྒོམ་བྱ་ཁོ་ནའོ། །གནས་ཚུལ་ལ་ང་བདག་གང་ཡང་མ་གྲུབ་པ་ནི།
གང་ཟག་གི་བདག་མེད་ཡིན་ལ། གནས་ཚུལ་ལ་སྣང་གྲགས་ཀྱི་ཤེས་བྱ་གང་
ཡང་ཡོད་མ་མྱོང་བ་ནི་ཆོས་ཀྱི་བདག་མེད་ཡིན་པས། སྔ་མ་ཕྱི་མའི་ནང་དུ་འདུས་པའི་
ཕྱིར་ཆོས་ཀྱི་བདག་མེད་བསྒོམས་པས་གང་ཟག་གི་བདག་མེད་སྒོམ་པར་ཤུགས་
གྲུབ་སྟོང་གཞི་བཟུང་ནས་དེ་གང་ཟག་གིས་སྟོང་བ་གཏན་ལ་ཕབ་པ་མ་གོ་བར་
སླད་མེད་པར་བདག་མེད་གཉིས་སྟོང་གཞི་ཙམ་གྱིས་སོ་སོར་བཞག་པ་མ་ཡིན་པར་
- 160 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
དགག་བྱའི་སྒོ་ནས་བཞག་པ་ཡིན་ཏེ། དབུ་མའི་མན་ངག་ཁྱད་འཕགས་ལས།
ཆོས་ཀུན་བདག་མེད་གཉིས་ཀ་ཡིན་པའི་ཕྱིར། །དགག་བྱ་ལོག་ཚུལ་སྒོ་ནས་ལྡོག་
པའི་དབྱེ། །ཞེས་དང་། ཐེག་མཆོག་དབུ་མ་ལས། ཆོས་ཀུན་བདག་མེད་གཉིས་ཀ་
ཡིན་པའི་ཕྱིར། །ངོ་བོའི་སྒོ་ནས་དབྱེ་བ་ཡོད་མིན་ཏེ། །དགག་བྱ་ལོག་ཚུལ་སྒོ་ནས་
ལྡོག་པའི་དབྱེ། །ཐེག་པ་ཆུང་དང་ཆེན་པོའི་རིགས་སོ་སོར། །རྗེས་སུ་བཟུང་ཕྱིར་
རྒྱལ་བའི་འདི་གཉིས་གསུངས། །འདི་ཡི་ཡུལ་གྱི་དགག་བྱ་དངོས་མི་སྲིད། །ཅེས་
དང་། ཐེག་མཆོག་དབུ་མའི་ཟིན་བྲིས་ལས། དེས་ན་ཆོས་ཐམས་ཅད་གང་ཟག་གི་
བདག་མེད་ཡང་ཡིན། ཆོས་ཀྱི་བདག་མེད་ཀྱང་ཡིན་ཡང་། དགག་བྱ་བདེན་གྲུབ་
ལོག་པའི་ལྡོག་ཆ་ནས་ཆོས་ཀྱི་བདག་མེད་དེ་དགག་བྱ་ལོག་ཚུལ་གྱི་སྒོ་ནས་ལྡོག་
པས་དབྱེ་བ་ཡིན་ནོ། །ཞེས་གསུངས་པའི་ཕྱིར་རོ། །ལུང་དེ་དག་གིས་དགག་
བྱའི་སྒོ་ནས་བཞག་པའི་བདག་མེད་གཉིས་བསྟན་ནས་དེ་གཉིས་ཐེག་པ་ཆེ་ཆུང་
ལ་སོ་སོར་བསྟན་ན་ཉན་རང་གིས་སྤྲོས་བྲལ་གྱི་ཆོས་ཀྱི་བདག་མེད་མ་རྟོགས་ཀྱང་
ཕུང་སོགས་བདེན་མེད་རྟོགས་པ་སོགས་འདོད་པ་ནང་འགལ་བར་འགྱུར་རོ། །
བདག་མེད་གཉིས་ཕྲ་རགས་མེད་པར་ཁས་བླངས་ནས་ཉན་རང་གིས་ཆོས་ཀྱི་བདག་
མེད་མ་གཏོགས་པར་འདོད་པའི་རང་སྡེ་མཁས་པ་མེད་ལ། ཆོས་ཀྱི་བདག་མེད་
མ་རྟོགས་པའི་རྒྱུ་མཚན་སྤྲོས་བྲལ་གྱི་ཆོས་ཀྱི་བདག་མེད་མ་རྟོགས་པའི་རྒྱུ་མཚན་
ཡིན་ན་གང་ཟག་གི་བདག་མེད་ཡང་མ་རྟོགས་པར་ཐལ། སྤྲོས་བྲལ་གྱི་གང་ཟག་
བདག་མེད་མ་རྟོགས་པའི་ཕྱིར་ཟེར་ན་རིགས་པ་མཚུངས་པའོ། །དེས་ན་བདག་
མེད་གཉིས་དགག་བྱ་ལོག་ཚུལ་གྱི་སྒོ་ནས་བཞག་པ་ལེགས་བཤད་དུ་ཤེས་པར་
བྱའོ། །གང་ཟག་གི་བདག་མེད་ལ་ཕྲ་རགས་བཞག་པ་གཞན་གཞུང་དང་ཐུབ་བསྟན་
དགེ་ལེགས་རྒྱ་མཚོའི་གཞུང་འགའ་ཞིག་ན་གསལ་ཀྱང་རང་གཞུང་ཚད་ཐུབ་གང་
- 16l +



ཀུན་མཁྱེན་དགོངས་རྒྱན། ਇ ਸ ਨੂੰ ਸਰਕਾਰ དེབ་ཕྲེང་བདུན་པ།
ན་ཡང་མི་གསལ་བས་ཐ་སྙད་དེ་ལྟར་རེ་ཞིག་མ་མཛད་པའོ། །འདི་དག་རིགས་
ལམ་ལས་དྲངས་ཏེ་བཤད་ན་ལེགས་པར་བཤད་རྒྱུ་ཞིག་ཡོད་མོད་རེ་ཞིག་དགོས་
པ་ཆེར་མ་མཆིས་པས་དེ་ཙམ་མོ། །ཟུར་གནས་ཆོས་མཆེད་དམ་པ་རྣམས་ཀྱིས་
ལེགས་བཤད་ལ་ལེགས་བཤད་དུ་གོ་བར་གྱིས་ཤིག། །།
། དྲི་བ་དྲུག་པ་རྒྱུ་མཚན་ཕལ་དང་མིང་ནི་ཀུན་བརྟགས་ཡིན། །ཞེས་པའི་སྐབས་
ནས་བསྟན་པའི་མིང་གི་དོན་ཇི་ལྟར་ཡིན་ཞེས་པའོ། །དེའི་ལན་ནི། སྔར་གོང་
དུ་བཤད་པ་ལྟར་ཆོས་ལྔའི་ཡ་གྱལ་གྱི་མིང་གི་ངོ་བོ་ནི་རྒྱུ་མཚན་ལ་བརྟགས་པའི་
བླ་དང་ཚིག་སྤྱི་སྣང་བ་ནི་མིང་དུ་བརྗོད་དེ། དཔེར་ན་བུམ་པ་འཛིན་པའི་རྣམ་
རྟོག་གི་འཛིན་སྟངས་ཀྱི་བཟུང་བྱ་དེ་ལ་བུམ་པ་ཞེས་པའི་མིང་འདོགས་ཤིང་། དེ་
ཡང་རྣ་བར་ཚོར་བ་དེ་མ་ཡིན་པར་དེའི་སྒྲ་སྤྱི་བློ་ལ་སྣང་བ་ལྡན་མིན་འདུ་བྱེད་
ཞིག་ཡིན་ཏེ། ལང་ཀར་གཤེགས་པ་རིན་པོ་ཆེའི་མདོ་༼མདོ་སྡེ་ཆ་པོད་ཤོག་གྲངས་
༢༧༦༽ལས། གང་རྒྱུ་མཚན་དེ་ཉིད་ལ་བུམ་པ་ཞེས་བྱ་བ་ལ་སོགས་པའི་མིང་
ཡོད་པས་འདི་ནི་དེ་བཞིན་གྱི་གཞན་དུ་མ་ཡིན་ནོ་ཞེས་བྱ་བ་དེ་ནི་མིང་ཞེས་བྱ་
བ་སྟེ། མིང་མང་པོ་བཏགས་ནས་རྒྱུ་མཚན་རྣམས་གསལ་བར་བྱེད་པའོ། །ཞེས་
དང༌། ས་བཟང་གི་ཀུན་བཏུས་འགྲེལ་བ་ལས། མིང་ནི་གཟུགས་ཞེས་བྱ་བ་དང༌།
ལྷས་བྱིན་ཞེས་བྱ་བ་ལ་སོགས་པ་ཆོས་དང་གང་ཟག་གི་ཚིག་བླ་དྭགས་རྣམས་སོ། །
ཞེས་གསུངས་སོ། །སྤྱིར་རང་ལུགས་ལ་མིང་ནི་བློ་ལ་རྣམ་པར་སྣང་བ་སྒྲ་སྤྱི་ལྡན་
མིན་འདུ་བྱེད་དོན་གྱི་ངོ་བོ་སྟོན་པར་བྱེད་པ་ཞིག་ཡིན་ཏེ། ལྡན་མིན་འདུ་བྱེད་ཉེར་
གསུམ་བཤད་པའི་སྐབས་སུ་ས་བཟང་གི་ཀུན་བཏུས་འགྲེལ་བ་ལས། མིང་གི་ཚོགས་
གང་ཞེ་ན། ཤེས་བྱའི་ཆོས་རང་གི་མཚན་ཉིད་འཛིན་པ་ཕུང་བོ་ལ་སོགས་པ་རྣམས་
༤ 162 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
།
ཀྱི་ངོ་བོ་ཉིད་བརྗོད་དུ་མེད་ཀྱང་མིག་དང་རྣ་བ་ཞེས་སོགས་ཆོས་ཀྱི་ངོ་བོ་ལྔ་དང་མི་
ཞེས་སོགས་གང་ཟག་གི་ངོ་བོ་ཉིད་དུ་སྒྲོ་བཏགས་ནས་བརྗོད་པ་ཉིད་ཀྱི་ཚིགས་བླ་
དྭགས་ཏེ། བརྡས་ཐ་སྙད་འདོགས་པའི་གནས་སྐབས་ལ། བརྗོད་བྱ་རྗོད་བྱེད་ལ་
བློ་ གཞོལ་ བར་ བྱེད་ པས་ ན་ མིང་ ཞེས་ བྱ་ ཞིང་ ། ཞེས་ པ་ ནས། མིང་ གིས་
ནི་སྒྲ་དང་དོན་གྱི་ངོ་བོ་ཙམ་རིག་པར་བྱེད་ལ། ཞེས་དང་། བསྟན་བཅོས་ཀྱི་ངོ་
བོ་བཤད་པའི་སྐབས་སུ་དེ་ལས། ངོ་བོ་ནི་བྱེ་བྲག་ཏུ་སྨྲ་བའི་ལུགས་ཀྱིས་མིང་
གི་ཕྲེང་བ་ལྡན་མིན་འདུ་བྱེད་ཀྱིས་བསྡུས་པར་འདོད་ཅིང་། མདོ་སྡེ་བ་སྒྲ་རང་
གི་མཚན་ཉིད་གཞུང་ལུགས་ཀྱི་ཚད་དང་མཉམ་པ་གཟུགས་ཀྱི་ཕུང་བོས་བསྡུས་
པར་འདོད་དེ། ཆོས་ཀྱི་ཕུང་པོ་བརྒྱད་ཁྲི་ནི། །གང་དག་ཐུབ་པས་གསུངས་དེ་རྣམས། །
ཚིག་གམ་མིང་ཡིན་དེ་དག་ཀྱང་། །གཟུགས་སམ་འདུ་བྱེད་དག་ཏུ་འདུས། །ཞེས་
པ་ལྟར་རོ། ། ཐེག་ཆེན་པའི་ལུགས་ཀྱིས༼ཐིག་བསྡུས་དང་བཤད་སྦྱར།)རྐྱང་བ་དང་ཚིགས་
སུ་བཅད་པའི་སྒྲར་སྣང་བ་འདོད་པའི་དོན་གྱི་རྗེས་སུ་འཇུག་པ་ཉན་པ་པོའི་
རྣམ་པར་རིག་པའི་ཚོགས་ཞེས་པར་འདོད་ཅིང་། དབུས་མཐའི་འགྲེལ་བཤད་
དུའང་། འཇིག་རྟེན་ལས་འདས་པའི་ཡེ་ཤེས་ཐོབ་པར་བྱེད་པའི་སྒྲའི་ཁྱད་པར་
དུ་སྣང་བའི་རྣམ་པར་རིག་པའི་ཚོགས། ཞེས་དང༌། ཐེག་མཆོག་དབུ་མ་ལས།
མིང་ནི་ཀུན་བརྟགས་ཡིན། ཞེས་དང་། ཐེག་མཆོག་དབུ་མའི་ཟིན་བྲིས་ལས།
མིང་ཚིག་ཡི་གེ་ལ་སོགས་པ་ཡང་སྒྲ་སྤྱི་ཙམ་བློ་ལ་ཤར་བ་ལ་དེར་བཏགས་པའི་ཕྱིར་
རོ། །ཞེས་གསུངས་སོ། །ཐེག་མཆོག་དབུ་མའི་ཟིན་བྲིས་ལས། མིང་དོན་གཉིས་
གོ་གཅིག་པ་ནི་མ་ཡིན་ཏེ། དེ་ལྟ་ན་མེ་ཞེས་བརྗོད་པ་ན་ཚ་ཞིང་བསྲེག་པའི་དངོས་
པོ་དེ་དང་གཅིག་ཡིན་པས་ཁ་ཚིག་པར་ཐལ་བ་དང་། ཞེས་མིང་སྒྲ་རང་མཚན་
པ་མ་ཡིན་པར་སྒྲ་སྤྱི་ཡིན་ན་མིང་དེ་དོན་དེ་ཡིན་ན་མེ་ཞེས་བརྗོད་པའི་ཚེ་ཁ་ཚིག་
- 163 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པར་ཐལ་བ་བཏང་ཚུལ་ལ་དཔྱད་དགོས་ཏེ། མིང་སྒྲ་སྤྱི་ཡིན་ན་ཁ་ནང་དུ་ཡོད་
དགོས་པའི་ངེས་པ་མེད་ལ། མིང་སྒྲ་རང་མཚན་པ་ཡིན་ན་དེ་ལྟར་སྐྱོན་གཏོང་ལུགས་
ཡོད་ཀྱང་དེ་སྒྲ་རང་མཚན་པ་མ་ཡིན་པའི་ཕྱིར་རོ། །མིང་འདི་ལ་ད་དུང་དཔྱད་
རྒྱུ་ཞིག་སྣང་མོད་དྲི་བ་བཅུ་གསུམ་པའི་ལན་གྱི་སྐབས་སུ་འཆད་པར་འགྱུར་
རོ།། །།
། དྲི་བ་བདུན་པ་ནི། ཐེག་མཆོག་དབུ་མ་ལས། རྒྱུ་མཚན་ནང་ཚན་འཛིན་
པའི་ཆ་རྣམས་ནི། །རྫས་ཡོད། ཅེས་པའི་སྐབས་ཀྱི་རྫས་ཡོད་ཅེས་པ་གང་ལ་ངོས་
འཛིན་དང་དེའི་ཚད་དང་མཚན་གཞི་ཞོག་ཅེས་པའོ། །དེའི་ལན་བཤད་པ་ལ་
རྫས་ཡོད་ཀྱི་ངོ་བོའི་སྒོ་ནས་ཚད་དང་། དབྱེ་བ་བཤད་པའི་སྒོས་མཚན་གཞི་བཞག་
པའོ། །དང་པོ་ནི། བསྡུ་བ་ལས། གང་ཅི་ཡང་རུང་སྟེ། དེ་ལས་གཞན་པ་དག་
ལ་མི་ལྟོས་ཤིང༌། དེ་ལས་གཞན་པ་དག་ལ་མི་བརྟེན་པར་རང་གི་མཚན་ཉིད་འདོགས་
པར་བྱེད་པ་དེ་ནི་མདོར་ན་རྫས་སུ་ཡོད་པ་ཡིན་པར་རིག་པར་བྱའོ། །གང་ཅི་ཡང་
རུང་སྟེ། དེ་ལས་གཞན་པ་དག་ལ་ལྟོས་ཤིང་། དེ་ལས་གཞན་པ་དག་ལ་བརྟེན་ནས་
རང་གི་མཚན་ཉིད་འདོགས་པར་བྱེད་པ་དེ་ནི། མདོར་ན་བཏགས་པའི་ཡོད་པ་
ཡིན་པར་རིག་པར་བྱ་ཡི་རྫས་སུ་ཡོད་པ་ནི་མ་ཡིན་ཏེ། ཞེས་གསུངས་པ་ལྟར།
གཟུགས་ཤེས་གཉིས་རང་གྲུབ་བྱེད་ཀྱི་རྫས་གཞན་ལ་བཏགས་མི་དགོས་པར་རང་
གྲུབ་བྱེད་ཀྱི་དགོས་རྫས་ཡོད་པས་རྫས་ཡོད་ཅེས་བྱའོ། །ལྡན་མིན་འདུ་བྱེད་རྣམས་
རང་གྲུབ་བྱེད་ཀྱི་དགོས་རྫ་ས་མེད་པར་གཟུགས་ཤེས་གང་རུང་གི་གནས་སྐབས་ལ་
བཏགས་པ་ཡིན་པས་བཏགས་ཡོད་ཅེས་བྱའོ། །ཀུན་བཏུས་འགྲེལ་བ་ཤེས་བྱ་རབ་
གསལ་སྣང་བ་ལས། མཚན་ཉིད་ནི། ཆོས་གང་ཞིག་རང་གི་ངོ་བོ་ཡིད་ཀྱི་དབང་
- 16 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
པོའམ་བློའི་ཡུལ་དུ་གྱུར་བ་དེ་བརྗོད་པ་དང་སྒྲ་དང་མིང་ལ་སོགས་པའི་ཐ་སྙད་
ལའང་མི་ལྟོས་ཤིང་། དེ་ལས་གཞན་རྟགས་དང་དཔེ་དང་མཚན་ཉིད་ལ་སོགས་པ་
རྣམ་པར་འཇོག་བྱེད་དོན་གཞན་ལ་མི་ལྟོས་པ་ནི་རྫས་སུ་ཡོད་པའོ། །དེའང་བུམ་
པ་བློ་ཡུལ་དུ་བྱུང་བ་ལྟོ་ལྡིར་གྱི་གཟུགས་ལ་ལྟོས་པ་ལྟ་བུ་མ་ཡིན་པར་གཟུགས་
སོགས་དོན་རང་མཚན་མངོན་སུམ་དུ་མཐོང་བ་ལྟ་བུ་སྟེ། ཞེས་དང་། ཆོས་གང་
ཡིད་ཀྱི་དབང་པོའམ་བློའི་ཡུལ་དུ་གྱུར་བ་དེ་བརྗོད་པ་སྒྲ་དང་མིང་ལ་སོགས་པ་ལ་
ལྟོས་ཤིང་། དེ་ལས་གཞན་གདགས་གཞི་ལ་སོགས་པ་རྣམ་པར་འཇོག་བྱེད་རྒྱུ་མཚན་
ལ་ལྟོས་པ་དང་བཅས་པ་ནི་བཏགས་པའི་ཡོད་པའི་མཚན་ཉིད་ཅན་ཏེ། ཕུང་པོ་
ལ་གང་ཟག་ཏུ་བཏགས་པའམ། ལྟོ་ལྡིར་བ་ལ་བུམ་པར་བཏགས་པ་ལྟ་བུའོ། །
ཞེས་གསུངས་སོ། ། རྫས་བཏགས་ཀྱི་ཁྱད་པར་རང་ཉིད་ཚད་མས་ངེས་པ་ལ་
ཆོས་གཞན་ཚད་མས་ངེས་པ་ལ་ལྟོས་དགོས་མི་དགོས་ཙམ་གྱིས་འཇོག་པ་ཡོད་
ཀྱང་དེའི་སྒོ་ནས་འཇོག་དཀའ་བར་སྣང་ངོ༌། །གཉིས་པ་དབྱེ་བ་བཤད་པའི་སྒོས་
མཚན་གཞི་བཞག་པ་ནི། རྫས་ཡོད་ལ་དབྱེ་ན་གཉིས་ཡོད་དེ། གཟུགས་ཀྱི་རྫས་
སམ་བེམ་པོའི་རྫ་ས་དང་། ཀུན་རྫོབ་ཤེས་པའི་རྫས་དང་གཉིས་ཡོད་དེ། ཐེག་མཆོག་
དབུ་མའི་ཟིན་བྲིས་ལས། དེ་ལ་རྫས་ཀྱི་དངོས་པོ་ནི་འབྱུང་བའི་རྡུལ་ལ་སོགས་
པ་རྣམས་བེམ་པོའི་རྫས་དང༌། ཡུལ་གྱི་རྣམ་པ་ཤེས་པ་ལ་འཆར་ཞིང་རྣམ་པར་
རིག་པ་ལ་ནི་ཤེས་པའི་རྫས་ཞེས་འཇོག་གོ །ཞེས་གསུངས་སོ། །བཏགས་ཡོད་ལ་
དབྱེ་ན་གཉིས་ཡོད་དེ། བཏགས་ཡོད་ཀྱི་དངོས་པོ་དང་། བཏགས་ཡོད་འབའ་ཞིག་
པ་གཉིས་ཡོད་པའི་ཕྱིར་ཏེ། ཐེག་མཆོག་དབུ་མའི་ཟིན་བྲིས་ལས། ཆོས་ཁམས་
ལ་ཡང་། མཚན་གཞིའི་ཆོས་དང་། མཚན་ཉིད་ཀྱི་ཆོས་དང་། དངོས་པོ་མེད་པ་
སྟེ་གསུམ་དུ་འགྱུར་རོ། །དང་པོ་ནི་རྫས་ཡོད་ཀྱི་ཆོས་རྣམས་སོ། །གཉིས་པ་ནི་
- 165 ,



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
བཏགས་ཡོད་ཀྱི་ཆོས་རྣམས་སོ། །གསུམ་པ་ནི་བཏགས་ཡོད་འབའ་ཞིག་གོ །
ཞེས་དང་། སྤྱིར་སྐྱེ་འཇིག་ཅན་ལ་རྫས་ཡོད་དང་བཏགས་ཡོད་གཉིས་སུ་འདོད་པ་
ཡིན་ཞིང༌། དེ་ལ་ཡང་དཔེར་ན་བུམ་པ་ལྟ་བུ་ཞིག་རྫས་ཀྱི་སྐྱེ་འཇིག་ཅན་ཡིན་
ལ་བུམ་པའི་སྐྱེ་བ་དང་འཇིག་པ་སོགས་ནི་དེའི་གནས་སྐབས་ལ་སྒྲོ་བཏགས་
པའི་བརྟགས་ཆ་ཡིན་པའི་ཕྱིར་རྫས་ཡོད་མ་ཡིན་ནོ། །གནས་པ་ལ་ནི་རྫས་
ཡོད་དང་བཏགས་ཡོད་དང༌། དོན་དམ་ཞེས་བྱ་བ་རྣམ་པ་གསུམ་དུ་ཡོད་པ་
ཡིན་ལ། ཞེས་གསུངས་སོ། །སྐབས་འདིར་དཔྱད་པར་བྱ་བ་འདི་ཡོད་དེ། མངོན་
པ་ཀུན་བཏུས་ཀྱི་འགྲེལ་བ་ཤེས་བྱ་རབ་གསལ་སྣང་བ་ལས། རྫས་ཡོད་དང་
བཏགས་ཡོད་ཀྱི་འཇོག་ཚུལ་ནི། དོན་བྱེད་ནུས་པ་དང་། རིགས་པའི་གྲུབ་པ་
དང་བརྟན་པ་དང་རང་སྐྱ་ཐུབ་པའི་རྫས་ཡོད་བཞི་ལས། འདིར་ཕྱི་མ་ཁོ་ནས་
རྫས་ཡོད་དུ་འཇོག་སྟེ། གཞན་དུ་ན་ཐམས་ཅད་ཀྱང་དོན་བྱེད་ནུས་པ་དང་
རིགས་པའི་གྲུབ་པའི་ཕྱིར་རྫས་ཡོད་དུ་ཐལ་ཞིང་། འཇིག་ཚོགས་ལྟ་བའང་
བརྟན་པའི་ཕྱིར་རྫས་ཡོད་དུ་ཐལ་བར་འགྱུར་རོ། །དེ་བཞིན་དུ་བཏགས་ཡོད་
ཀྱང་བཞི་ལས། གནས་སྐབས་ལ་བཏགས་པ་ལྡན་མིན་འདུ་བྱེད་ལྟ་བུ་དང༌།
མེད་བཞིན་དུ་སྒྲོ་བཏགས་པ་བདག་དང་རི་བོང་གི་རྭ་ལྟ་བུ་དང་། དེ་ལས་གཞན་
པ་ལ་བཏགས་པ་བུམ་པ་ལྟ་བུ་མ་ཡིན་གྱི། ཆ་ལ་བཏགས་པ་གདགས་གཞིའི་
ཆོས་ཀྱི་དུམ་བུ་མ་དོར་བ་སྟེ། སློབ་དཔོན་བློ་བརྟན་གྱིས། གང་ཞིག་གང་གི་
རྒྱུད་ལོགས་སུ་གྲུབ་པ་རྫས་ཡོད་དང་། རང་གི་རྒྱུད་ལོགས་སུ་མ་གྲུབ་པ་བཏགས་
ཡོད་དུ་བཤད་པ་ལྟར་རོ། །དེ་ལ་རྫས་ཡོད་ནི་ལྔ་ཚན་དང་བོ་གཉིས་དང་། གཏི་
མུག་མེད་པ་དང༌། བག་ཡོད་དང་བཏང་སྙོམས་དང་རྣམ་པར་མི་འཚེ་བ་མ་
གཏོགས་པའི་དགེ་བ་བདུན་དང་། ལྟ་བ་མ་གཏོགས་པ་ཉོན་མོངས་པ་ལྔ་དང་
166



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
ཉི་ཤུ་རྩ་གཉིས་སྟེ། གཞན་ལ་མ་ལྟོས་པར་རང་རྐྱ་ཐུབ་པའི་ཕྱིར་རོ། །བཏགས་
ཡོད་ནི། དགེ་བ་ལྷག་མ་བཞི་དང་། ཉོན་མོངས་པའི་ལྟ་བ་དང༌། ཉེ་བའི་ཉོན་
མོངས་པ་ཉི་ཤུ་དང༌། བཞི་གཞན་འགྱུར་དང་ཉི་ཤུ་རྩ་དགུ་སྟེ། རང་གི་ངོ་བོ་
བློ་ཡུལ་དུ་འགྱུར་བ་གདགས་གཞིའི་ཆོས་ངེས་པ་ལ་ལྟོས་པའི་ཕྱིར་རོ། །བསྡུ་
བར། ངོ་ཚ་མེད་པ་དང་ཁྲེལ་མེད་པ་དང་མ་དད་པ་དང་ལེ་ལོ་རྫས་ཡོད་དུ་
གསུངས་པ་ནི་ནུས་པ་ཆེ་བ་ལ་དགོངས་པའོ། །ཞེས་སེམས་བྱུང་ཉི་ཤུ་རྩ་དགུ་
བཏགས་ཡོད་གསུངས་པ་ནི། སྤྱིར་བཏགས་ཡོད་ཡིན་ན་ཀུན་རྫོབ་ཀྱི་ཤེས་པ་ལ་
རྫས་ཡོད་ཀྱིས་མ་ཁྱབ་པར་གྱུར་བས་བསྡུ་བ་སོགས་དང་འགལ་བར་སྣང་ལ། སྤྱིར་
བཏགས་ཡོད་མ་ཡིན་པར་ སེམས་བྱུང་ལ་རྫས་བཏགས་འཇོག་ཚུལ་རྣམ་གྲངས་
པ་ཞིག་ཡིན་ན་གོང་གི་ལུང་དེས་སྤྱི་ལ་སྦྱར་ནས་རྫས་བཏགས་གསུངས་པ་མ་ཡིན་
ནམ་ཆོས་བཟང་ རིགས་པས་རྣམ་པར་དཔྱད་པའི་ བློ་གྲོས་ ཀྱི་འདབ་མ་རབ་
ཏུ་རྒྱས་པའི་སྐལ་བཟང་རྣམས་ཀྱི་བགོ་སྐལ་དུ་བཞག་པའོ།། །། །
1:|:། དྲི་བ་བརྒྱད་པ་མིང་དང་རྒྱུ་མཚན་གཉིས་གཅིག་དང་ཐ་དད་གང་རུང་
ཡིན་ནམ་གཅིག་དང་ཐ་དད་ཀྱི་དོན་ཇི་ལྟར་ཡིན་ཞེས་པའོ། །དེའི་ལན་བཤད་
པ་ལ། རང་ལུགས་ལ་གཞུང་རྣམས་ཀྱི་དགོངས་པ་བརྟགས་ན་གཅིག་ཐ་དད་ཀྱི་
དོན་ནི། སོ་སོ་བའི་ཆོས། ཐ་དད་ཀྱི་མཚན་ཉིད། སོ་སོ་བ་མ་ཡིན་པའི་ཆོས།
གཅིག་གི་མཚན་ཉིད་བཞག་ན་འགལ་བ་མེད་པར་སྣང་སྟེ། གཏན་ཚིགས་ཀྱི་
དོན་བསྡུས་རིན་ཕྲེང་ལས། གཅིག་དང་ཐ་དད་ལ་མཚན་ཉིད་རིམ་པ་ལྟར།
ཆོས་གང་མིང་གཅིག་ལ་བརྟེན་ནས་དོན་སྤྱི་གཅིག་ཏུ་འཆར་དུ་རུང་བ་དང༌།
མིང་སོ་སོ་ལ་བརྟེན་ནས་དོན་སྤྱི་སོ་སོར་འཆར་དུ་རུང་བའོ། །ཞེས་སོ། །སྤྱིར་
གཞུང་རྣམས་སུ་ཐ་དད་ཀྱི་རྣམ་བཞག་གསུམ་མམ་བཞི་གསུངས་པ་ཡིན་ཏེ།
བ 167 .



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཆོས་ཀྱི་ཤན་འབྱེད་ལས། གཞུང་ལུགས་རྣམས་སུ་ཐ་དད་ཀྱི་རྣམ་བཞག་གསུམ་
མམ་བཞི་གསུངས་པ་ལས་འདི་སྲུང་བའི་གཞི་དང་སྦྱང་བྱའི་དྲི་མ་ནི་ངོ་བོ་ཐ་
དད་དང་ངོ་བོ་གཅིག་ལ་ལྡོག་པ་ཐ་དད་དང༌། མིང་གི་རྣམ་གྲངས་ཙམ་གྱི་ཐ་
དད་རྣམས་གང་ཡང་མ་ཡིན་ལ་ཐ་དད་ཀྱང་ཡིན་པའི་ཕྱིར་ཏེ། ངོ་བོ་གཅིག་པ་
བཀག་པའི་ཐ་དད་ཡིན་ཏེ། དེ་ཉིད་དང་གཞན་དུ་བརྗོད་དུ་མེད་པའི་ཐ་དད་དོ། །
སྦྱང་བྱ་དྲི་མ་དང་སྦྱོང་བྱེད་གཉིས་ཀ་ཀུན་རྫོབ་ཡིན་ཞིང་ཀུན་རྫོབ་ཏུ་ངོ་བོ་ཐ་དད་
པ་ཡང་ཡིན་ནོ། །སྦྱང་གཞི་དང་སྦྱང་འབྲས་ནི་གཉིས་ཀ་དོན་དམ་པ་ཡིན་ཞིང་
ངོ་བོ་གཅིག་པ་ཡང་ཡིན་ནོ། །ཞེས་གསུངས་སོ། །དེས་ན་མིང་དང་རྒྱུ་མཚན་
གཉིས་ངོ་བོ་ཐ་དད་དང་། ངོ་བོ་གཅིག་མ་ཡིན་པར་ངོ་བོ་གཅིག་པ་བཀག་པའི་
ཐ་དད་ཡིན་སྙམ་སྟེ། ཐེག་མཆོག་དབུ་མ་ལས། མིང་དང་རྒྱུ་མཚན་དེ་ཉིད་གཞན་
ཉིད་མིན། །དེ་བཞིན་ཉིད་དང་ཆོས་བཞིའང་བརྗོད་དུ་མེད། །ཅེས་དང་། དེའི་ཐད་
ཀྱི་ཟིན་བྲིས་ལས། མིང་རྒྱ་མཚན་གཉིས་གཅིག་དང་ཐ་དད་གང་ཡང་མི་
དེ་ཉིད་གཞན་དུ་བརྗོད་དུ་མེད་པ་ཡིན་ཞིང་དེ་བཞིན་ཉིད་དང་ཆོས་བཞི་པོ་དེ་
ཡང་དེ་བཞིན་ཉིད་དང་གཞན་དུ་བརྗོད་དུ་མེད་པ་ཡིན་ལ། དེ་ཚུལ་འོག་བདེན་
གཉིས་ཀྱི་སྐབས་སུ་འཆད་པར་འགྱུར་རོ། །ཞེས་གསུངས་སོ། །དེ་ལྟར་ཐེག་
མཆོག་དབུ་མ་ལས། བདེན་པ་འདི་དག་གཅིག་པ་བཀག་པ་སྟེ། །ངོ་བོའི་སྒོ་ནས་
གཅིག་དང་ཐ་དད་མིན། །གཅིག་ན་ཀུན་རྫོབ་མཐོང་བས་གྲོལ་བ་དང༌། །
ཞེས་བདེན་གཉིས་ནི་ངོ་བོ་གཅིག་པ་བཀག་པའི་ཐ་དད་ཡིན་ནོ། །འོ་ན་
གཞུང་དུ་མར་བདེན་གཉིས་གཅིག་དང་ཐ་དད་བྲལ་བའི་མཚན་ཉིད་ཅན་ཡིན་
པར་གསུངས་པ་མ་ཡིན་ནམ་ཞེ་ན། མ་ཡིན་ཏེ། དེ་འདྲ་གསུངས་པ་རྣམས་ཀུན་རྫོབ་
བདེན་པ་དང་། དོན་དམ་བདེན་པ་གཉིས་ངོ་བོ་གཅིག་པ་ཡང་མ་ཡིན་ཞིང་ངོ་
168 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
བོ་ཐ་དད་པ་ཡང་མ་ཡིན་པར་གསུངས་པ་ཡིན་ཏེ། དོན་དམ་ཡེ་ཤེས་འགྱུར་བ་
མེད་པའི་ཆོས་དབྱིངས་ནི་རང་གི་ངོ་བོས་མི་སྟོང་བར་ཡོད་པ་ཡིན་ཞིང་། ཀུན་
རྫོབ་ཀྱི་ཆོས་རྣམས་གདོད་མ་ནས་རང་གི་ངོ་བོས་གྲུབ་པ་མེད་པའི་ཕྱིར། ཁྱབ་
རྟགས་གཉིས་གྲུབ་སྟེ། བཀའ་བསྡུ་བཞི་བ་ལས། བདེན་གཉིས་ངོ་བོ་གཅིག་
པ་མི་སྲིད་ལ། །ངོ་བོ་ཐ་དད་པ་ཡང་མ་ཡིན་ཞིང་། །ཐ་དད་གཏན་ནས་མེད་
པའང་མ་ཡིན་ཏེ། །ངོ་བོ་གཅིག་པ་བཀག་པའི་ཐ་དད་དོ། །འདི་ཉིད་ལ་ནི་ངོ་
བོ་གཅིག་ཉིད་དང་། །གཞན་དུ་བརྗོད་དུ་མེད་ཅེས་གསུངས་པ་སྟེ། །ཞེས་དང་།
ཐེག་མཆོག་དབུ་མ་ལས། ཡེ་ཤེས་འགྱུར་མེད་ངོ་བོ་ཡོད་ན་ཡང་། །གཅིག་ཤོས་ནམ་
ཡང་གྲུབ་པ་མེད་པའི་ཕྱིར། །མེད་ལ་གཅིག་དང་ཐ་དད་གང་ཡང་མེད། །ཅེས་
གསུངས་སོ། །དེས་ན་ངོ་བོ་གཅིག་ཉིད་དང་གཞན་ཉིད་དུ་བརྗོད་དུ་མེད་པར་
གཅིག་པ་བཀག་པའི་ཐ་དད་ཀྱི་ཚུལ་འདི་ཉིད་ལེགས་པར་གྲུབ་སྟེ། མདོ་སྡེ་དགོངས་
པ་ངེས་འགྲེལ་ལས། འདུ་བྱེད་ཁམས་དང་དོན་དམ་མཚན་ཉིད་ནི། །གཅིག་
དང་ཐ་དད་བྲལ་བའི་མཚན་ཉིད་དེ། །གཅིག་དང་ཐ་དད་ཉིད་དུ་གང་རྟོག་པ། །
དེ་དག་ཚུལ་བཞིན་མ་ཡིན་ཞུགས་པ་ཡིན། །ཞེས་དང༌། རི་ཆོས་ངེས་དོན་རྒྱ་
མཚོ་ལས། ལུང་དེས་བདེན་གཉིས་ངོ་བོ་གཅིག་པ་དང་། ངོ་བོ་ཐ་དད་པ་བཀག་
པ་ཡིན་ཏེ། ཞེས་དང༌། ཆོས་ཉིད་རྣམ་འབྱེད་ལས། གཉིས་པོ་དག་ནི་གཅིག་
ཉིད་དང༌། །སོ་སོ་བ་ཡང་མ་ཡིན་ཏེ། །ཡོད་པ་དང་ནི་མེད་པ་དག །ཁྱད་པར་
ཡོད་དང་མེད་ཕྱིར་རོ། །ཞེས་དང༌། ཡང་རི་ཆོས་ལས། འདིས་ནི་ཆོས་དང་ཆོས་
ཉིད་ངོ་བོ་གཅིག་ལ་ལྡོག་པ་ཐ་དད་དུ་འདོད་པ་དང༌། ཐ་དད་གཏན་མེད་དུ་
འདོད་པ་ཡང་བསལ་བ་ཡིན་ཏེ། དེ་གཉིས་ངོ་བོ་གཅིག་པ་བཀག་པའི་ཐ་དད་
ཡིན་པའི་ཕྱིར་རོ། །ཞེས་གསུངས་ལ། དོན་དམ་པའི་ཡོན་ཏན་རྣམས་གཅིག་
ས 169 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ། །
གི་རྣམ་བཞག་འཇོག་ཀྱང་དོན་དམ་པར་གཅིག་དང་ཐ་དད་ཀྱི་སྤྲོས་པ་ཀུན་དང་
བྲལ་བ་ཡིན་ཏེ། སྦྱོར་དྲུག་ངོ་སྤྲོད་ནང་མ་ལས། འདི་ལ་བརྗོད་པ། དུ་མར་སྣང་
ཡང་དུ་མ་མིན། །གཅིག་པའི་རྣམ་བཞག་བྱེད་མོད་ཀྱང༌། །གཅིག་དང་ཐ་དད་
ལ་སོགས་པ། །སྤྲོས་པའི་མཚན་མ་ཀུན་ལས་གྲོལ། །ཞེས་བྱ་བ་ཡིན་པས།
རྣམ་འབྱོར་བའི་བློ་ངོ་ལ་རྟགས་བཅུ་ཐ་དད་དུ་འཆར་ཏེ། ཐ་དད་དུ་སྣང་བའི་
ཆ་ནས་འཁྲུལ་པ་ཡིན་རང་བཞིན་དབྱེ་བ་མེད་པའི་རྟགས་བཅུ་ངོ་བོ་གཅིག་ཅེས་
ཐ་སྙད་བྱ་ལ། དོན་དམ་པར་གཅིག་དང་ཐ་དད་གང་ཡང་བཞག་ཏུ་མེད་མོད།
ཞེས་པ་ནས། གཅིག་པའི་རྣམ་བཞག་བྱས་ཀྱང་རྣམ་བཞག་འཐད་ལྡན་ཡིན།
ཞེས་སོགས་དང༌། ཆོས་ཉིད་ལ་ངོ་བོས་དབྱེ་བ་མེད་ཀྱང་རྣམ་བཞག་འཇོག་
པའི་ཚེ་ལྡོག་ཆ་ཙམ་གྱིས་དབྱེ་བས་ཀུན་རྫོབ་ཀྱི་སྣང་བ་ཐ་དད་པའི་ཆོས་ཉིད་དུ་
འཇོག་པ་ལ་འགལ་བ་མེད་ཅིང་། དོན་གྱི་སྙིང་པོ་ནི་འདི་ལྟ་བུ་ཡིན་ཏེ། ཆོས་
དབྱིངས་གཅིག་ཉིད་རྣམ་པ་ཐམས་ཅད་པ་ཡིན་པ། ཞེས་གསུངས་སོ། །ཐ་
དད་ཀྱི་རྣམ་བཞག་བཞི་གསུངས་པ་ལས། རྣམ་གྲངས་ཀྱི་ཐ་དད་ཡིན་ན་ཐ་
དད་ཡིན་མི་དགོས་ཏེ། དོན་དམ་པའི་ཡོན་ཏན་རྣམས་རྣམ་གྲངས་སམ་རྣམ་
པའི་སྒོ་ནས་ཐ་དད་ཡིན་ཀྱང་ཐ་དད་མ་ཡིན་ནོ། །ངོ་བོ་གཅིག་ལ་ལྡོག་པ་ཐ་
དད་ནི། དཔེར་ན་བྱས་མི་རྟག་གཉིས་ལྟ་བུ་ཡིན་ཏེ། ཚད་མ་རྣམ་འགྲེལ་ལས།
དེ་ཕྱིར་ཁྱད་པར་གང་ཞིག་ཆོས། །གང་གིས་གོ་བར་གྱུར་བ་དེ། །དེ་ལས་གཞན་
གྱིས་ནུས་མ་ཡིན། །དེས་ན་ཐ་དད་རྣམ་པར་གནས། །ཞེས་དང༌། ཚད་མ་རྣམ་
འགྲེལ་གྱི་འགྲེལ་བཤད་རིན་ཆེན་ཕྲེང་བ་ལས། མི་རྟག་པ་ཆོས་ཅན། བྱས་སོགས་
སྒྲས་ཁྱོད་དངོས་སུ་བརྗོད་པའི་ཚུལ་གྱིས་ཁྱོད་ཐུན་མོང་མིན་པར་གོ་ནུས་པ་མ་
ཡིན་ཏེ། མི་རྟག་པ་ཞེས་པའི་སྒྲ་ལས་ཐུན་མོང་མ་ཡིན་པར་གོ་བྱ་ཡིན་པས་སོ། །
* 17) -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
བྱས་མི་རྟག་ཆོས་ཅན། ངོ་བོ་གཅིག་ཀྱང་ཐ་དད་དུ་རྣམ་པར་གནས་པར་ཐལ།
ངོ་བོ་གཅིག་ཀྱང་ལྡོག་པ་སོ་སོ་དང་དངོས་མིང་སོ་སོའི་གོ་བྱ་ཡིན་པ་དེས་ནའོ། །
ཞེས་གསུངས་སོ། །ངོ་བོ་ཐ་དད་པ་ནི་དཔེར་ན་ཀ་བུམ་གཉིས་ལྟ་བུའོ། །རྫས་
ཐ་དད་ནི་ངོ་བོ་ཐ་དད་ཀྱི་ནང་དུ་འདུ་བ་ཡིན་ནོ།། །།
། དྲི་བ་དགུ་བ་ནི། ཐེག་ཊཱིཀ་ལས། འདི་སྐབས་ཀྱི་མཚན་ཉིད་ཅེས་པའི་
མཚན་ཉིད་དང་སྤྱིར་མཚན་ཉིད་གཉིས་ཀྱི་ཁྱད་པར་དང་དོན་སོ་སོ་ནས་ཆོག་ཅེས་
པའོ། །དེའི་ལན་ནི་ཐེག་མཆོག་དབུ་མ་ལས། ཕྱི་མ་གཉིས་ནི་ཡུལ་དང་ཡུལ་ཅན་
མཚན། །ཞེས་དང་། དེའི་ཐད་ཀྱི་ཟིན་བྲིས་ལས། ཕྱི་མ་དེ་བཞིན་ཉིད་ནི་ཡང་
དག་པའི་ཤེས་པ་གཉིས་ཡུལ་ཡུལ་ཅན་གྱི་མཚན་ཉིད་ཅན་ཡིན་ཏེ། ཡང་དག་
པའི་ཤེས་པའི་སྤྱོད་ཡུལ་ནི་དེ་བཞིན་ཉིད་དང་། དེ་བཞིན་ཉིད་ཡུལ་དུ་བྱེད་པའི་ཡུལ་
ཅན་ནི་ཡང་དག་པའི་ཤེས་པའི་མཚན་ཉིད་དོ། །འདིའི་སྐབས་ཀྱི་མཚན་ཉིད་
ཅེས་པ་ཡང་ད་ལྟ་སྤྱི་ལ་གྲགས་པའི་མ་ཁྱབ་པ་དང་། ཁྱབ་ཆེས་པ་དང་། མི་སྲིད་
པའི་སྐྱོན་གསུམ་དང་བྲལ་བའི་ངོ་བོ་ལ་སྒྲོ་འདོགས་གཅོད་པའི་མཚན་ཉིད་མ་
ཡིན་གྱི་ཁྱད་གཞི་དེའི་སྟེང་དུ་ཁྱད་ཆོས་དེ་ལྡན་པ་ཙམ་ལ་མཚན་ཉིད་ཅེས་བཞག་
གོ །ཞེས་གསུངས་པ་ལྟར་སྐབས་འདིའི་མཚན་ཉིད་ནི་ཁྱད་གཞི་དེའི་སྟེང་དུ་ལྡན་
པའི་ཁྱད་ཆོས་དེ་ཙམ་ལ་མཚན་ཉིད་ཅེས་བྱ་བའོ། །སྤྱིར་མཚན་ཉིད་ལ་འཇོག་
ཚུལ་དུ་མ་ཞིག་ཡོད་དེ། ཉ་ཊིཀ་ཡིད་ཀྱི་མུན་སེལ་ལས། སྤྱི་རིགས་ནས་གང་གིས་
གང་མཚོན་པར་བྱེད་པ་དེ་དེའི་མཚན་ཉིད་དུ་ཤེས་པར་བྱ་ཞིང་། དེ་ལ་ཚུལ་དུ་མ་
ཡོད་དེ། རང་ཉིད་ཐུན་མོང་མིན་པར་མཚོན་པར་བྱེད་པ་རང་གི་མཚན་ཉིད་དང་
-171-



ཀུན་མཁྱེན་དགོངས་རྒྱན།
། དེབ་ཕྲེང་བདུན་པ།
དེ་དང་གཞན་ཐུན་མོང་དུ་མཚོན་པར་བྱེད་པ་སྤྱིའི་མཚན་ཉིད་དེ། རིམ་བཞིན་ཚ་
སྲེགས་ གིས་མེ་དང་མི་རྟག་བདག་མེད་ སོགས་ ཀྱིས་ དུ་མ་ མཚོན་ པ་ བཞིན་
ནོ། །ཞེས་པ་ནས། ཡང་གསུང་རབ་སྤྱི་དང་བསྟུན་ན་རང་བཞིན་གྱི་མཚན་ཉིད་ནི།
མི་རྟག་པ་འདུས་བྱས་ཀྱི་མཚན་ཉིད་ཡིན་པ་སོགས་དང༌། དེ་མ་ཡིན་ལས་འབྱེད་
པའི་མཚན་ཉིད་སྐད་ཅིག་མས་མི་རྟག་པ་མཚོན་པ་ལྟ་བུ་སྟེ་རྟག་པ་ལས་འབྱེད་པ་
ལྟ་བུའོ། །སྔ་རབས་དག་མཚན་ཉིད་ཡིན་ན་རིགས་མི་མཐུན་ལས་འབྱེད་པ་ཁོ་
ནར་རྣམ་བཞག་བྱས་པ་སོགས་ནོར་བའི་ཕྲེང་བ་དུ་མ་ སྣང་ སྟེ། ཞེས་ དང་ །
མཁས་པའི་དབང་བོ་བཅོམ་རལ་དང་དཔང་ལོ་ཙ་བ་ནི། མཚན་མཚོན་གཞི་
གསུམ་བྱ་བ་མི་འཐད་དེ། རྒྱ་གར་མཁས་པས་མཚོན་བྱ་མཚན་གཞི་གཅིག་ཏུ་
བཤད་པ་དང༌། སྐད་དོད་༼མཚན་ཉིད་ཀྱི་སྐད་དོད་ལ་ལི་ཊ་ལ་བྱེད་པ་སྟེ་ཀྲི་ཏ་དང་ཀཱ་ཊ་ཕལ་ཆེ་
བའོ། །ཞེས་ པས་ ཀྲི་ ཏའི་ རྐྱེན་ བྱིན་ ན་ འདིས་ མཚོན་ པས་ ཤེས་ པར་ བྱེད་ པ་ ལ་ འཇུག་ གོ །༽
གཅིག་པ་དང་དོན་འདྲ་བས་སོ་གསུངས་སོ། །མ་ཁྱབ་ཁྱབ་ཆེ་མི་སྲིད་གསུམ་དང་
བྲལ་བའི་མཚན་ཉིད་ཀྱི་དབང་དུ་བྱས་ན་གསུམ་དུ་རིགས་ཏེ་སྐད་ཅིག་མ་དེ་བུམ་
པའི་སྐྱོན་གསུམ་བྲལ་གྱི་མཚན་ཉིད་མིན་པས་སོ། །ཞེས་དང༌། གཞི་ལམ་འབྲས་
གསུམ་དྲིས་ལན་ཡིད་ཀྱི་མུན་སེལ་ལས། གསུང་རབ་དགོངས་འགྲེལ་དང་བཅས་
པ་རྣམས་སུ་རང་གི་མཚན་ཉིད་དང་། སྤྱིའི་མཚན་ཉིད་ཅེས་དང་། རང་བཞིན་
གྱི་མཚན་ཉིད་དང་རྣམ་པར་དབྱེ་བའི་མཚན་ཉིད་ཅེས་དང༌། རིགས་པའི་བསྟན་
བཅོས་སུ་མ་ཁྱབ་ཁྱབ་ཆེས་མི་སྲིད་གསུམ་དང་བྲལ་བའི་མཚན་ཉིད་བཤད།
དེ་རྣམས་ནི་མཚོན་པར་བྱེད་པས་མཚན་ཉིད་ཅེས་བྱ་ཞིང༌། ཞེས་པ་ནས། ཡང་
བདག་མེད་སོགས་ཆོས་ཅན་ཐམས་ཅད་ལ་སྤྱི་ཁྱབ་ཏུ་ཡོད་པའི་ཆོས་ཡིན་པས་
སྤྱིའི་མཚན་ཉིད་དམ་རང་བཞིན་ཏེ་ཆོས་ཅན་ཐམས་ཅད་ཀྱི་གནས་ལུགས་
- 172 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
ཡིན་པས་རང་བཞིན་གྱི་མཚན་ཉིད་ཡང་ཡིན་ནོ། །བརླན་ཞིང་གཤེར་བ་ཆུ་ཁོ་
ན་ལ་ཡོད་པས་ཆུའི་རང་གི་མཚན་ཉིད་དེ་སྔར་ལྟར་རང་བཞིན་གྱི་མཚན་ཉིད་ཡང་ཡིན་
ནོ། །དེ་ཉིད་དེའི་རིགས་མི་མཐུན་ལས་འབྱེད་པའི་མཚན་ཉིད་དམ་སྐྱོན་གསུམ་
ལས་གྲོལ་བའི་མཚན་ཉིད་ཀྱང་ཡིན་ནོ། །དེ་བཞིན་དུ་མཚོན་པར་བྱེད་པའི་
མཚན་ཉིད་དེ་མཚོན་ཞེས་པ་གོ་བའམ་རྟོགས་སམ་ཤེས་ཟེར་བའི་དོན་ཡིན། དཔེར་
ན་ཤེས་པར་བྱེད། གོ་བར་བྱེད། རྟོགས་པར་བྱེད་པས་མཚན་ཉིད་ཅེས་པའི་
བརྡའ་བྱས་པ་ཡིན། གོ་བའམ་ཤེས་པར་བྱེད་ཚུལ་མང་པོ་ཡོད་པས་མཚན་ཉིད་
ཅེས་པ་མང་བོ་ལ་བཤད་དེ། ཆོས་ཐ་དད་པ་མང་པོ་ཐུན་མོང་དུ་ཤེས་པར་བྱེད་
པས་སྤྱིའི་མཚན་ཉིད། ཆོས་སོ་སོ་བ་རང་རང་ཐུན་མོང་མ་ཡིན་པར་གོ་བར་བྱེད་པ་
རང་གི་མཚན་ཉིད། རང་རང་གནས་ཚུལ་ལྟར་གྱི་གནས་ལུགས་དེ་དང་དེར་
ཤེས་པར་བྱེད་པ་རང་བཞིན་གྱི་མཚན་ཉིད། ཆོས་ཅན་རེ་རེའང་རིགས་མ་ཡིན་
དུ་མ་ལས་ལོག་པའི་ཆོས་དུ་མར་ཤེས་པར་བྱེད་པ་རྣམ་པར་དབྱེ་བའི་མཚན་
ཉིད་དོ། །ཞེས་དང་། ཀུན་བཏུས་འགྲེལ་བ་ཤེས་བྱ་རབ་གསལ་སྣང་བ་ལས།
མཚན་ཉིད་ཅེས་བྱ་བ་རང་རང་གི་མཚོན་བྱ་དེ་ཇི་ལྟར་རིགས་པར་ཐུན་མོང་
དང་ཐུན་མོང་མ་ཡིན་པར་མཚོན་པར་བྱེད་པ་ཡིན་ལ། དེའང་ཆོས་རྣམས་ཀྱི་
རང་གི་ངོ་བོ་གཞན་དང་ཐུན་མོང་མ་ཡིན་པ་མེའི་ཚ་བ་ལ་སོགས་པ་ལྟ་བུ་རང་གི་མཚན་
ཉིད་དང་། ཆོས་གཞན་ལའང་ཡོད་པའི་ངོ་བོ་མི་རྟག་པ་དང་བདག་མེད་པ་ལ་
སོགས་པ་ལྟ་བུ་སྤྱིའི་མཚན་ཉིད་དེ་གཉིས་དང་། ཡང་སྔ་མ་ལྟ་བུ་རང་གི་མཚན་
ཉིད་དང༌། གང་ཕྱིར་དངོས་ཀུན་རང་བཞིན་གྱིས། །རང་རང་ངོ་བོ་ལ་གནས་
ཕྱིར། །མཐུན་དངོས་གཞན་གྱི་དངོས་དག་ལས། །ལྡོག་པ་ལ་ནི་བརྟེན་པ་ཅན། །
ཞེས་པ་ལྟར་ཆོས་རྣམས་ཀྱི་རྟག་པ་དང་མ་བྱས་པ་ལ་སོགས་པ། ལོག་པ་དུ་མ་
བ173 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ལས་ལོག་པའི་ལྡོག་པ་དུ་མར་གནས་པ་ལྟ་བུ་རྣམ་པར་དབྱེ་བའི་མཚན་ཉིད་དེ་
གཉིས་དང་། ཡང་ཆོས་རྣམས་ཀྱི་ངོ་བོ་ངོས་འཛིན་པ་ཚོར་བའི་མཚན་ཉིད་ནི་མྱོང་
བ་ལ་སོགས་པ་ལྟ་བུ་རང་བཞིན་དུ་གནས་པའི་མཚན་ཉིད་དང་། ཆོས་དེ་གཞན་
དང་ཐུན་མོང་མ་ཡིན་པར་མཚོན་པ་རྫོགས་པའི་སངས་རྒྱས་ཀྱི་མཚན་ཉིད་དུ་
རྣམ་པ་ཐམས་ཅད་མཁྱེན་པ་ཉིད་བཀོད་པ་ལྟ་བུ་དེ་མིན་ལས་འབྱེད་པའི་མཚན་
ཉིད་དེ་གཉིས་ལ་སོགས་པའོ། །གཉིས་པ་ལ། འགའ་ཞིག་མཚན་ཉིད་ཅེས་བྱ་
བ་དེ་མིན་ལས་འབྱེད་པ་ཁོ་ནའོ་ཞེས་འདོད་པ་ནི་མི་འཐད་དེ། མདོ་ལས། བྱང་
ཆུབ་ཀྱི་ཕྱོགས་ཀྱི་ཆོས་རྣམས་ནི་ངེས་པར་འབྱུང་བར་བྱེད་པའི་མཚན་ཉིད་ཅན་ནོ་
ཞེས་པ་དང་། རྣམ་འགྲེལ་ལས། དེ་ཕྱིར་མཚུངས་ཉིད་སྤྱི་འདི་ལ། །དངོས་པོ་
མེད་པའི་མཚན་ཉིད་ཅན། །ཞེས་པ་ལ་སོགས་པ་གསུང་རབ་དང་དགོངས་འགྲེལ་
རྣམས་སུ་མཚན་ཉིད་ཀྱི་རྣམ་གྲངས་སྣ་ཚོགས་པ་གསུངས་པའི་ཕྱིར་རོ། །དེ་
བཞིན་དུ་མཚོན་བྱ་དང་མཚན་གཞི་ཐ་དད་དུ་བསམ་ནས་མཚན་མཚོན་གཞི་
གསུམ་དུ་བཏགས་པའི་སྦྱོར་བ་ལ་སོགས་པར་འདོད་པའང་མི་འཐད་དེ། མཚོན་
བྱ་དང་མཚན་གཞི་ནི་རྒྱ་སྐད་གཅིག་ལ་བོད་དུ་འགྱུར་ཐ་དད་ཙམ་ཡིན་གྱི།དོན་
ལ་ཐ་དད་མེད་པའི་ཕྱིར་རོ། །ཞེས་པ་ནས། མཚོན་བྱ་གཅིག་ལ་མཚན་ཉིད་གཅིག་
ལས་གཞན་པ་མི་རུང་བར་སྨྲ་བ་ལའང་ངེས་པ་མེད་དེ། རིགས་པའི་དབང་ཕྱུག་
ཉིད་ཀྱིས་མཚོན་བྱ་དང་ཚད་མ་གཅིག་ལ་མཚན་ཉིད་མི་བསླུ་བའི་ཤེས་པ་དང་
མ་རྟོགས་དོན་གྱི་གསལ་བྱེད་གཉིས་གསུངས་པའི་ཕྱིར་དང་། ཆོས་རེ་རེ་ལའང་
གཞུང་ལུགས་སོ་སོར་མཚན་ཉིད་མི་འདུ་བ་དུ་མ་བཤད་ཅིང༌། དེ་རྣམས་གང་
རུང་གིས་ཀྱང་མཚོན་ནུས་པར་མཐོང་བའི་ཕྱིར་རོ། ། གསུམ་པ་ནི། སྐབས་
འདིའི་མཚན་ཉིད་རྣམས་གཟུགས་ལ་སོགས་པའི་རང་བཞིན་སྟོན་པའོ། །ཞེས་
༤ 174



བ་མ་ ག ཞན་སྟོང་དྲིས་ལན་སྐལ་བཟང་རྒྱན་ཕྲེང་། །
པ་ལྟར་ཕལ་ཆེར་རང་བཞིན་དུ་གནས་པའི་མཚན་ཉིད་འཆད་ལ། དེ་མིན་ལས་
འབྱེད་པའི་མཚན་ཉིད་དུ་འགོད་ནའང་ཇི་ལྟར་རིགས་པའི་གཅད་བྱ་བསྣན་པ་
ལས་ཤེས་པར་བྱའོ། །ཞེས་གསུངས་པ་ལྟར་ཤེས་པར་བྱའོ། །རིགས་པའི་བསྟན་
བཅོས་སུ་མ་ཁྱབ་ཁྱབ་ཆེས་མི་སྲིད་གསུམ་དང་བྲལ་བའི་མཚན་ཉིད་དང་མཚོན་
བྱའི་མཚན་ཉིད་ནི། གཏན་ཚིགས་ཀྱི་དོན་བསྡུས་རིན་ཕྲེང་ལས། མཚན་ཉིད་
དང་མཚོན་བྱ་ལ། མཚན་ཉིད་ནི་རིམ་པ་ལྟར། རྣམ་འཇོག་ཆོས་གསུམ་ཚང་བ་
དང༌། རྣམ་བཞག་ཆོས་གསུམ་ཚང་བའོ། །ཞེས་གསུངས་སོ།། །། 11:
1:|: ༈ དྲི་བ་བཅུ་བ་ནི་ཀུན་རྫོབ་རྣམས་གཅིག་དུ་བྲལ་གྱི་རིགས་པས་བདེན་
མེད་སྒྲུབ་པའི་རྩ་སྦྱོར་དང་ཚུལ་སྒྲུབ་ཚུལ་ཇི་ལྟར་ཡིན་ཞེས་པའོ། ། དེའི་ལན་
བཤད་པ་ལ་གཅིག་དུ་བྲལ་གྱི་རིགས་པའི་རྩ་སྦྱོར་འགོད་ཚུལ་དང་ཕྱོགས་ཆོས་
དང་ཁྱབ་པ་སྒྲུབ་ཚུལ་སྒྲུབ་ངག་རྣམས་མདོར་བསྡུས་ཙམ་བརྗོད་ན་འདི་ལྟར། དང་
པོ་རྩ་སྦྱོར་ནི། ཕྱི་ནང་གི་དངོས་པོ་འདི་རྣམས་ཆོས་ཅན། རང་གི་ངོ་བོ་བདེན་
པར་གྲུབ་པ་མ་ཡིན་ཏེ། སྣང་གྲགས་ཀྱི་ཆོས་གང་ཞིག བདེན་པའི་གཅིག་དང་
དུ་མ་གང་དུ་ཡང་མ་གྲུབ་པའི་ཕྱིར། ཞེས་པ་དེ་ཡིན་ཏེ། ཐེག་མཆོག་དབུ་མ་ལས།
དངོས་རྣམས་ངོ་བོས་མ་གྲུབ་གང་ཕྱིར་འདི། །ཆོས་ཡིན་གཅིག་དང་དུ་མར་མ་
གྲུབ་ཕྱིར། །དེ་ལྟར་གཏན་ཚིགས་རྩ་སྦྱོར་འགོད་བྱ་སྟེ། །ཞེས་དང༌། དེའི་
ཟིན་བྲིས་ལས། ཕྱི་ནང་གི་དངོས་པོ་འདི་རྣམས་ཆོས་ཅན། རང་གི་ངོ་བོས་
གྲུབ་པ་མ་ཡིན་ཏེ། རྒྱུ་མཚན་གང་གི་ཕྱིར་སྙམ་ན། དངོས་པོ་འདི་ཀུན་རྣམ་པར་ཤེས་
པའི་ཡུལ་སྣང་གྲགས་ཀྱི་ཆོས་ཡིན་པ་གང་ཞིག གཅིག་དང་དུ་མ་གང་རུང་དུ་མ་གྲུབ་
པའི་ ཕྱིར་ ཞེས་ དེ་ ལྟར་ གཏན་ ཚིགས་ སུ་ རྩ་ སྦྱོར་ འགོད་ པར་ བྱེད་ པ། ཞེས་
གསུངས་པའི་ཕྱིར་རོ། །གཉིས་པ་ཕྱོགས་ཆོས་སྒྲུབ་པ་ནི། རྩ་སྦྱོར་དེའི་རྟགས་
17s.



དེབ་ཕྲེང་བདུན་པ།
ཀུན་མཁྱེན་དགོངས་རྒྱན།
གྲུབ་སྟེ། དང་པོ་གང་ཞིག ཕྱི་མ་གྲུབ་པའི་ཕྱིར། དང་པོ་གྲུབ་སྟེ། རྣམ་ཤེས་
ལ་སྣང་ཞིང་སྒྲ་རྟོག་ལ་གྲགས་པའི་ཡུལ་ཡིན་པའི་ཕྱིར། རྩ་རྟགས་གཉིས་པ་གྲུབ་
སྟེ། བདེན་པའི་གཅིག་ཏུ་མ་གྲུབ་པ་གང་ཞིག བདེན་པའི་དུ་མར་མ་གྲུབ་པའི་
ཕྱིར། དང་པོ་གྲུབ་སྟེ། ཆ་བཅས་ཡིན་པའི་ཕྱིར་ཏེ། སྣང་གྲགས་ཀྱི་ཆོས་ལ་ཐོག་
མཐའ་དབུས་སོགས་མདོར་ན་རང་ཉིད་ཡིན་པའི་ཆ་དང་རང་གི་དོན་སྤྱི་ཡོད་
པ་ཅན་ཡིན་པའི་ཆ་དང་རང་གི་ངོ་བོའི་ཡོན་ཏན་གྱི་ཆ་གསུམ་རེ་ངེས་ལྡན་ཡིན་
པའི་ཕྱིར། དེས་ན་ཆ་བཅས་ལ་གཅིག་ཏུ་བདེན་པར་གྲུབ་པ་འགལ་བ་ཡིན་ནོ། །
གོང་གི་རྟགས་གཉིས་པ་དུ་མར་བདེན་པར་མ་གྲུབ་སྟེ། གཅིག་བདེན་པར་མ་
གྲུབ་པའི་ཕྱིར། ཁྱབ་སྟེ། དུ་མ་ནི་གཅིག་ཚོགས་པའི་ངོ་བོ་ཡིན་པའི་ཕྱིར། རྟགས་
དབུ་མ་རྒྱན་སོགས་ལུང་རིགས་དུ་མས་གྲུབ་པོ། །གསུམ་པ་ཁྱབ་པ་སྒྲུབ་པ་ནི།
སྣང་གྲགས་ཀྱི་ཆོས་ལ་བདེན་པའི་གཅིག་དང་དུ་མ་གང་རུང་དུ་མ་གྲུབ་ན་དེ་ལ་
རང་བཞིན་གྱིས་གྲུབ་པ་མེད་པས་ཁྱབ་སྟེ། སྣང་གྲགས་ཀྱི་ཆོས་ཀྱི་སྟེང་དུ་ཕན་ཚུན་
དངོས་འགལ་དུ་གནས་པའི་ཕྱིར། དེས་ན་གཅིག་ཡིན་ན་དུ་མ་མ་ཡིན་དགོས་
དུ་མ་ཡིན་ན་གཅིག་མ་ཡིན་དགོས་པའི་ཕྱིར་རོ། །ཐེག་མཆོག་དབུ་མའི་ཟིན་
བྲིས་ལས། དེའི་ངོར་ཁྱབ་པ་སྒྲུབ་པ་ནི། གཅིག་དང་དུ་མ་གང་རུང་དུ་མ་གྲུབ་
ན་རང་བཞིན་གྱིས་མ་གྲུབ་པས་ཁྱབ་སྟེ། ཕན་ཚུན་དངོས་འགལ་གྱི་སྤྱོད་ཡུལ་
དུ་གྱུར་པ་ལས་ཕུང་པོ་གསུམ་པ་ནམ་ཡང་ཡོད་པ་མ་ཡིན་ཏེ། གཅིག་ཡིན་ན་
དུ་མ་མ་ཡིན་དགོས་ལ། དུ་མ་ཡིན་ན་གཅིག་མ་ཡིན་དགོས་པས་གཅིག་ཀྱང་
ཡིན་དུ་མའང་ཡིན་པའི་མུ་གསུམ་པ་མི་སྲིད་པའི་ཕྱིར་རོ། །དེས་ན་ཕྱི་ནང་གི་
དངོས་པོ་འདི་རྣམས་གཅིག་དང་དུ་མ་གང་རུང་མ་ཡིན་པ་རྫུན་པ་ཡིན་པར་རྒོལ་
བ་དེའི་ངོ་བོར་གྲུབ་པ་ཡིན་ནོ། །ཁྱབ་སྒྲུབ་ཀྱི་དཔེ་ནི། མེ་ལོང་ནང་གི་གཟུགས་
• 76 -



གཞན་སྟོང་དྲིས་ལན་སྐལ་བཟང་རྒྱན་ཕྲེང༌།
།
བརྙན་ཆོས་ཅན། རང་བཞིན་གྱིས་ཡོད་པ་མ་ཡིན་ཏེ། མེ་ལོང་ལས་གཞན་དུ་
ཡང་མེད། མེ་ལོང་དང་གཅིག་ཏུ་ཡང་གྲུབ་པ་མ་ཡིན་པའི་ཕྱིར། ཞེས་འགོད་
པར་བྱེད་དོ། །དེའི་ཕྱོགས་ཆོས་སྒྲུབ་པ་ནི། མེ་ལོང་ནང་གི་བྱད་བཞིན་མེ་
ལོང་དང་ངོ་བོ་གཅིག་པ་མ་ཡིན་ཏེ། མེ་ལོང་ནི་ངོས་བརྡར་བརྡར་པོར་ཡིན་ལ།
བྱད་བཞིན་ནི་མིག་སྣ་སོགས་མཐོ་དམན་གྱི་རྣམ་པར་ཡོད་པས་དེ་གཉིས་མཚན་ཉིད་
མི་མཚུངས་པའི་ཕྱིར། མེ་ལོང་ནང་གི་གཟུགས་བརྙན་མེ་ལོང་ལས་གཞན་དུ་
ཡོད་པ་ཡང་མ་ཡིན་ཏེ། གཅིག་གི་གོ་སར་དངོས་པོ་གཉིས་གནས་པ་མེད་
པའི་ཕྱིར། ཚུལ་དེ་ལྟར་སྒྲུབ་པ་ལས་མེ་ལོང་ནང་གི་གཟུགས་བརྙན་དེ་བདེན་
མེད་ཡིན་པས་དོན་རྒོལ་བ་དེའི་ངོར་མངོན་སུམ་དུ་གྲུབ་པ་ཡིན་ལ། དེའི་ཕྱིར་
དཔེ་དེ་ལ་བརྟེན་ནས་གཅིག་དང་དུ་མ་གང་རུང་དུ་མ་གྲུབ་ཀྱང༌། སྣང་ཙམ་དུ་འཆར་
བ་འདི་ཀ་བདེན་མེད་ཡིན་ནོ་ཞེས་བདེན་མེད་ཀྱི་ཐ་སྙད་རྟགས་ཀྱི་སྒྲུབ་པར་འདོད་
པ་ཡིན་ནོ། །དེའི་ཕྱིར་འདི་ནི་ཐ་སྙད་འབའ་ཞིག་སྒྲུབ་པའི་གཏན་ཚིགས་སོ། །
དེ་རྣམས་ནི་རྗེས་ཁྱབ་ཡིན་ལ། ལྡོག་ཁྱབ་སྒྲུབ་པ་ནི། གཅིག་དང་དུ་མ་གང་རུང་དུ་
མེད་ན་རྫས་ཀྱི་དངོས་པོར་ཡོད་པ་མ་ཡིན་ཞིང་ཅི་སྟེ་རྫས་དངོས་སུ་ཡོད་ན་གཅིག་
དང༌ དུ་ མ་ གང་ རུང་ ལས་ གཞན་ དུ་ མ་ དམིགས་ པའི་ ཕྱིར། དེའི་ རྒྱུ་ མཚན་
ཡང་། དེ་གཉིས་ཕན་ཚུན་སྤངས་ཏེ་འགལ་བ་ཅན་ཡིན་པའི་ཕྱིར། དེས་ན་གཅིག་
དང་དུ་མ་གང་རུང་དུ་མ་གྲུབ་ན། རང་བཞིན་གྱིས་མ་གྲུབ་པས་ཁྱབ་པ་ཡིན་ཏེ།
རང་བཞིན་གྱིས་གྲུབ་ན་གཅིག་དང་དུ་མ་གང་རུང་དུ་གྲུབ་དགོས་པའི་ཕྱིར་ཞེས་
པས་ལྡོག་ཁྱབ་སྒྲུབ་པར་འདོད་པ་ཡིན་ནོ། །ཞེས་གསུངས་ལ། དེ་དག་སྣང་
གྲགས་ཀྱི་ཆོས་གཞིར་བཞག་པའི་དབང་དུ་བྱས་པའོ། །ཡང་སྒྲུབ་ངག་འགོད་
པ་ལ་ཐེག་མཆོག་དབུ་མའི་ཟིན་བྲིས་ལས། གང་གཅིག་དང་དུ་མ་གང་རུང་དང་
༣



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
བྲལ་ན་རང་བཞིན་གྱིས་མེད་པས་ཁྱབ། དཔེར་ན་མེ་ལོང་གི་ནང་གི་གཟུགས་
བརྙན་བཞིན། ཕྱི་ནང་གི་དངོས་པོ་འདི་ཡང་གཅིག་དང་དུ་མ་གང་རུང་དང་བྲལ་
བའི་ཕྱིར། རང་བཞིན་གྱིས་མེད་ཅེས་སྒྲུབ་པའི་ངག་ཏུ་བཀོད་པས། ཕྱི་རྒོལ་
གྱི་བློ་ངོར་ཕྱི་རོལ་ཀྱི་དངོས་པོ་རང་བཞིན་གྱིས་མ་གྲུབ་པར་ངེས་པའི་རིགས་
ཤེས་རྗེས་དཔག་སྐྱེ་བར་འདོད་པ་ཡིན་ནོ། །སྤྱིར་སྒྲུབ་ངག་འཕགས་པ་ཐོགས་
མེད་ཀྱི་སའི་དངོས་གཞི་སྒྲུབ་ངག་ཡན་ལག་ལྔ་ལྡན་དུ་གསུངས་ཏེ། དམ་བཅའི་ཡན་
ལག གཏན་ཚིགས་ཀྱི་ཡན་ལག དཔེའི་ཡན་ལག ཉེ་བར་སྦྱོར་བའི་ཡན་ལག་
མཇུག་སྡུད་ཀྱི་ཡན་ལག་བརྗོད་པ་སྟེ་ལྔའོ། །དེ་བཞིན་དུ་བཀོད་ན་ཕྱི་ནང་གི་
དངོས་པོ་འདི་རྣམས་ཆོས་ཅན། རང་བཞིན་གྱིས་མ་གྲུབ་སྟེ།དམ་བཅའ༽ བདེན་
པའི་གཅིག་དང་དུ་མ་གང་རུང་མ་གྲུབ་པའི་ཕྱིར།༼གཏན་ཚིགས།༽ དཔེར་ན་མེ་
ལོང་ནང་གི་གཟུགས་བརྙན་བཞིན།༼དཔེ།༽ དེ་གཅིག་དང་དུ་མ་གང་རུང་དང་
བྲལ་བ་དེ་བཞིན་དུ། ཕྱི་ནང་གི་དངོས་པོ་འདི་ཡང་གཅིག་དང་དུ་མ་གང་རུང་དང་
བྲལ་འོ། །༼ཉི་སྦྱོར། །དེའི་ཕྱིར་ཕྱི་ནང་གི་དངོས་པོ་འདི་རྣམས་རང་བཞིན་གྱིས་མ་གྲུབ་
པ།༼མཇུག་སྡུད།༽ཞེས་འགོད་པ་ལྟ་བུའོ། །འདི་ལ་ཕྱོགས་གང་རུང་ཆོས་གྲགས་
ཀྱིས་ཉེ་སྦྱོར་དང་། དམ་བཅའ་དང་མཇུག་སྡུད་གསུམ་ལྷག་པའི་སྐྱོན་དང་། ཁྱབ་
པ་བརྗོད་པ་ཆད་པས་མི་འཐད་ཅིང་དེས་ན་སྒྲུབ་ངག་ཡན་ལག་གཉིས་ལྡན་ཉིད་
གཙོ་བོར་བཞེད་དོ། ། འོན་ཀྱང་ཐེག་པ་ཆེན་པོ་དབུ་མའི་ལུགས་འདི་དོན་ལ་
རྟོན་པ་ཡིན་པའི་ཕྱིར། རྒོལ་བའི་ངོར་རྟགས་ལ་བརྟེན་ནས་རིགས་ཤེས་རྗེས་
དཔག་སྐྱེ་ཐུབ་པ་དང་། བརྗོད་བྱའི་དོན་དང་མ་འབྲེལ་བའི་སྐྱོན་མེད་པ་ཙམ་
བྱུང་ན། ཡན་ལག་ལྷག་ཆད་ཀྱི་སྐྱོན་ཕྲན་བུ་ལ་ལྟོས་པ་མེད་པས། དོན་གྱི་གཙོ་
བོ་རྣམ་པ་གཉིས་པོ་དེ་གྲུབ་ན། རྗོད་བྱེད་ཀྱི་ཚིག་རྒྱས་བསྡུས་ལ་ཁྱད་པར་མེད་
* 378



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
པའི་ཕྱིར། སྒྲུབ་ངག་ཡན་ལག་གཉིས་ལྡན་ནས་ལྔ་ལྡན་གྱི་བར་ཅི་འདོད་དུ་སྦྱོར་
དུ་རུང་ངོ༌། །ཞེས་གསུངས་སོ། །སྒྲུབ་ངག་ཡན་ལག་ལྔ་ལྡན་ལ་དཔྱད་པར་བྱ་
བ་འདི་ཡོད་དེ། དབུ་མ་བའི་ལུགས་ལ་ལྷག་པའི་སྐྱོན་ཡོད་དམ་མེད། དང་
པོ་ལྟར་ན་སྒྲུབ་ངག་ཡན་ལག་གཉིས་ལྡན་ནས་ལྔ་ལྡན་བར་སྦྱར་བར་བྱ་བ་མི་
འཐད་དེ། དེ་གཉིས་ལྡན་ལས་གཞན་རྣམས་ལྷག་ཆད་ཀྱི་སྐྱོན་ཅི་རིགས་རེ་ལྡན་
པའི་ཕྱིར། གཉིས་པ་ལྟར་ན་སྒྲུབ་ངག་ཡན་ལག་ལྔ་ལྡན་ལ་ཆོས་གྲགས་ཀྱིས་
སྐྱོན་མ་བརྗོད་པར་ཐལ་བ་དང༌། དམ་བཅའ་སོགས་བརྗོད་པ་དགོས་པ་ཡོད་
པར་ཐལ་བ་ཡོད་དམ་དཔྱད་པར་བྱའོ། །དེས་ན་རང་ལུགས་ལ་སྒྲུབ་ངག་གམ་
གཞན་དོན་རྗེས་དཔག་ཡང་དག་གི་མཚན་ཉིད་ནི་རྣམ་འགྲེལ་འགྲེལ་བཤད་
རིན་ཆེན་ཕྲེང་བ་ལས་འདི་ལྟར་གསུངས་ཏེ། ཇི་སྐད་དུ། ཚད་མ་མདོར། གཞན་
དོན་རྗེས་སུ་དཔག་པ་ནི། །རང་གི་མཐོང་དོན་རབ་གསལ་བྱེད། །ཅེས་གསུངས་
པའི་དོན། གཞན་ལ་བསྟན་བྱ་ཕྱིར་རྒོལ་གྱི་དོན་ནམ་ཆེད་ཡིན་པས་གཞན་དོན་
འབྲས་བུ་རྗེས་དཔག་གི་རྒྱུ་ཡིན་པས་རྗེས་དཔག་ཏུ་བཏགས་སོ། དགོས་པ་ནི།
རྗེས་དཔག་བསྐྱེད་ནུས་ཀྱི་སྦྱོར་ངག་བྱེ་བྲག་ཏུ་རྟོགས་པའི་ཆེད་ཡིན་པས་སོ། །
ཤཱཀྱ་བློས། རང་གི་རྒོལ་བ་གང་གིས་བསྒྲུབ་ པ་ དགོས་པའོ། །མཐོང་བ་ནི་
རྣམ་པར་ངེས་པ་སྟེ་ཚད་མས་ཁོང་དུ་ཆུད་པའོ། །དོན་ནི་ཚུལ་གསུམ་པའི་རྟགས་ཞེས་
སོ། །སྒྲ་རྟག་གམ་མི་རྟག་ཐེ་ཚོམ་ཟ་ནས་དྲིས་པ་ན། སྔ་སྒོལ་ཡང་དག་གིས་གང་
བྱས་མི་རྟག་བུམ་པ་བཞིན། སྒྲ་ཡང་བྱས་སོ་ཞེས་པའི་སྒྲུབ་ངག་མཚན་གཞི།
གཞན་དོན་རྗེས་དཔག་ཏུ་མཚོན། སྔ་རྒོལ་རང་གིས་མཐོང་བའི་ཚུལ་གསུམ་
པའི་རྟགས་ཕྱི་རྒོལ་ལ་སྟོན་པའི་སྒྲུབ་ངག་ཡན་ལག་གཉིས་ལྡན་ཅེས་པའོ། །ཞེས་
གསུངས་སོ། །རྒྱས་པར་རྣམ་འགྲེལ་ལེའུ་བཞི་བའི་རྩ་འགྲེལ་དག་ལས་ཤེས་པར་
- I79 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
བྱའོ།། །། །
༈ དྲི་བ་བཅུ་གཅིག་པ་ནི་རང་ལུགས་དང་གཞན་ལུགས་ཀྱི་རྟེན་འབྲེལ་
མི་འདྲ་བར་འཇོག་ཚུལ་ཡོད་དམ་ཅི་ཞེས་པའོ། །དེའི་ལན་ནི། སྤྱིར་གཞན་ལུགས་
ལ་དུ་མ་ཡོད་ཀྱང་དགེ་ལུགས་པའི་ལུགས་ལྟར་ན་རྟེན་ཅིང་འབྲེལ་འབྱུང་གི་དོན་
ནི། རང་གི་ཆ་ཤས་སམ་གདགས་གཞིའམ་ཡན་ལག་ལ་ལྟོས་ནས་གྲུབ་པ་དེ་
ཡིན་ལ། འདུས་བྱས་རྟེན་འབྱུང་ནི། རང་གི་རྒྱུ་རྐྱེན་ལ་ལྟོས་ནས་འབྱུང་བ་དེ་
ཡིན་ལ། འདི་བས་གཞི་གྲུབ་ན་རྟེན་འབྲེལ་ཡིན་པས་ཁྱབ་པ་ཞལ་གྱིས་བཞེས་
པས་རྟེན་འབྲེལ་ཡིན་ན་འདུས་བྱས་ཡིན་པས་མ་ཁྱབ་པོ། རང་ལུགས་ལ་ལྟོས་
ནས་གྲུབ་པ་རྟེན་འབྲེལ་གྱི་དོན་ཡིན་ལ། དེ་ཡིན་ན་འདུས་བྱས་རྟེན་འབྲེལ་ཡིན་
པས་ཁྱབ་ལ། རྩ་ཤེས་ལས། རང་བཞིན་གང་ཡིན་བཅོས་མིན་དང་། །གཞན་
ལ་ལྟོས་པ་མེད་པར་བཤད། །ཅེས་གསུངས་པ་ལྟར་དོན་དམ་བདེན་པ་ནི་རྟེན་
འབྲེལ་མ་ཡིན་པར་འདོད་ཚུལ་རྣམས་སྔར་བདག་གིས་བཀའ་བསྡུ་བཞི་བའི་
འགྲེལ་བར་བཤད་ཟིན་པས་དེར་ཤེས་པར་བྱའོ། །འོན་ཀྱང་ལུགས་འདི་གཉིས་
ཀྱི་རྟེན་འབྲེལ་བཤད་ཚུལ་དགོངས་པ་འགལ་མེད་དུ་སྒྲུབ་ཚུལ་ཞིག་ཡོད་པར་
སྣང་ཀྱང་རེ་ཞིག་མ་སྤྲོས་སོ། །རྟེན་འབྲེལ་གྱི་སྒྲ་བཤད་དམ་ངེས་ཚིག་ནི། ས་
བཟང་གི་ཀུན་བཏུས་འགྲེལ་བ་ལས། ངེས་ཚིག་ནི། ས་སྡེ་ལས། མྱུར་དུ་འཇིག་
པ་དང་ལྡན་པར་སྐྱེ་བས་ན་རྟེན་ཅིང་འབྲེལ་བར་འབྱུང་བའོ། །ཞེས་པ་ལ་སོགས་
པར་གསུངས་ཤིང་། མདོ་འགྲེལ་ལས། གསུང་པའི་དོན་ནི་ཡན་ལག་སྔ་མ་ལ་
རྟེན་ཅིང་འབྲེལ་བར་ཕྱི་མ་རྣམས་འབྱུང་བ་ཡིན་ལ། ཚིག་གསལ་དང་མཛོད་འགྲེལ་
དང་མཐུན་པར། པྲ་ཏི་ཏྱ་ཕྲད་ནས། ས་མུ་པཱ་ད་འབྱུང་བ་ཡིན་པས། རྒྱུ་དང་
རྐྱེན་ཕྲད་ཅིང་ཚོགས་པ་ལ་ལྟོས་ནས་འབྲས་བུ་རྣམས་འབྱུང་བ་ནི་རྟེན་ཅིང་འབྲེལ་
- 180-



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
།
བར་འབྱུང་བའོ། །ཞེས་བསྟན་ཏོ། །ཞེས་དང༌། ཐེག་མཆོག་དབུ་མ་ལས། རྟེན་
འབྲེལ་དོན་ནི་ཕྲད་ནས་འབྱུང་བ་སྟེ། །ཚོགས་ལ་ལྟོས་ནས་བཞག་གམ་བྱུང་
ཞེས་པའོ། །ཡང་ན་སྔ་མ་ལ་རྟེན་ཕྱི་མར་འབྲེལ། །ཞེས་དང༌། དེའི་ཐད་ཀྱི་ཟིན་
བྲིས་ལས། རྟེན་འབྲེལ་གྱི་སྐད་དོད་ལ། པྲ་ཏི་ཏྱ་སཾ་ཨུད་པཱ་ད་ན་བསྐྱེད་པ་སྟེ།
འབྱུང་བའི་དོན་ཡིན་ལ། སཾ་ནི་ཉེར་བསྒྱུར་ཏེ་ཡང་དག་པར་བྱུང་བའམ། ངེས་
པར་འབྱུང་བའི་དོན་ནོ། །དེ་ཡང་དངོས་པོ་གང་རྒྱུ་གཅིག་ལས་འབྲས་བུ་སྣ་ཚོགས་
སྐྱེ་བ་ཡང་མི་སྲིད་ཅིང་། རྒྱུ་སྣ་ཚོགས་པ་ལས་འབྲས་བུ་གཅིག་ཁོ་ན་སྐྱེ་བ་
ཡང་མི་སྲིད་པས། རྒྱུ་རྐྱེན་སྣ་ཚོགས་པས་ཕྲད་ཅིང་འཚོགས་པ་ལས་འབྲས་བུ་
སྣ་ཚོགས་པ་བསྐྱེད་ཅིང་བྱུང་བས་ན་རྟེན་འབྲེལ་ཞེས་བྱ་ཞིང་། ཞེས་པ་ནས། ཡང་
ན་པྲ་ཏི་ཏྱ་ནི་དང་པོ་སྟེ་སྔ་མ་ཡིན་ལ། ཨུཏ་པཱ་ད་སྐྱེས་པ་ཡིན་ཡང་དེ་ཕྱི་མ་དང་འབྲེལ་
བའི་ཚེ། འབྲེལ་བ་ཡང་འཇུག་པ་སྟེ། དཔེར་ན་སཾ་བནྡྷ་ཞེས་པའོ། །དེ་ལྟར་ན་ཕྱི་མ་
འབྲས་བུ་སྟེ། སྔ་མ་རྒྱུ་ལ་བརྟེན་ནས་བྱུང་ཞིང་སྔ་ཕྱི་གཉིས་པོ་དེ་འབྲེལ་བར་བྱུང་
པས་ན་རྟེན་ཅིང་འབྲེལ་བར་འབྱུང་བ་ཞེས་བྱའོ། །ཞེས་སོགས་གསུངས་སོ།། །།
༈ དྲི་བ་བཅུ་གཉིས་པ་ནི་སུམ་ཅུ་བར། གྲུབ་ནི་དེ་ལ་སྔ་མའོ། །ཞེས་པ་དང་།
དགོངས་ འགྲེལ་ལས། ངོ་བོ་ཉིད་ དེ་ཁོ་ནས་ངོ་བོ་ཉིད་མ་མཆིས་པ་ཞེས་
སོགས་ཀྱི་སྐབས་ཀྱི་དངོས་བསྟན་གཙོ་བོ་ཡོངས་གྲུབ་མཐར་ཐུག་ཡིན་ནམ་ཅི་ཞེས་
པའོ། །དེའི་ལན་ལ་སུམ་ཅུ་པའི་ལུང་གི་དོན་དང༌། དགོངས་འགྲེལ་གྱི་ལུང་དེའི་
དོན་བཤད་པ་གཉིས། དང་པོ་ནི། སུམ་ཅུ་པ་ལས། གྲུབ་ནི་དེ་ལ་སྔ་མའོ། །
རྟག་ཏུ་མེད་པར་གྱུར་པ་གང་། །ཞེས་དང་། ས་བཟང་གི་མངོན་པ་ཀུན་བཏུས་



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཀྱི་འགྲེལ་བ་ཤེས་བྱ་རབ་གསལ་སྣང་བ་ལས། ངོ་བོ་ལ། ཀུན་བརྟགས་ནི་མེད་
ལ་མེད་བཞིན་དུ་རྟག་གཅིག་རང་དབང་ཅན་ལ་སོགས་པའི་གང་ཟག་གི་བདག་
དང༌། གཟུང་བ་དང་འཛིན་པ་ཆོས་ཀྱི་བདག་ཏུ་བརྟགས་པ། རྟོག་བྱེད་ཀྱི་གཟུང་
ཆར་སྣང་བ། བརྟགས་པའི་ཆ་ཅི་ཡང་མེད་པ་རི་བོང་གི་རྭ་ལྟ་བུ་སྟེ། སུམ་ཅུ་པར།
རྣམ་པར་རྟོག་པ་གང་གང་གིས། །དངོས་པོ་གང་གང་རྣམ་བརྟགས་པ། །དེ་
ཉིད་ཀུན་ཏུ་བརྟགས་པ་ཡི། །ངོ་བོ་ཉིད་དེ་དེ་མེད་དོ། །ཞེས་པ་ལྟར་རོ། །གཞན་
དབང་ནི་ཁམས་གསུམ་པའི་ཤེས་རིག །ཀུན་བརྟགས་ཀྱི་གདགས་གཞིར་གྱུར་
པ། རྟོག་བྱེད་རྒྱུ་རྐྱེན་ལ་རག་ལས་པ་སྟེ། གཞན་གྱི་དབང་གི་ངོ་བོ་ཉིད། །རྣམ་
རྟོག་ཡིན་ཏེ་རྐྱེན་ལས་བྱུང་། །ཞེས་པ་ལྟར་རོ། །ཡོངས་གྲུབ་ནི། སྟོང་བ་ཉིད་ཡིན་
ལ་དེའང་གནས་སྐབས་ཀུན་རྫོབ་ལ་སྦྱར་བ་ནི། གཞན་དབང་རྣམ་རིག་ཙམ་དེ་
ཉིད། །ཀུན་བརྟགས་བདག་གཉིས་ཀྱི་སྟོང་སྟེ། །གྲུབ་ནི་དེ་ལ་སྔ་མས་སོ། །རྟག་
ཏུ་མེད་པར་གྱུར་པ་གང༌། །ཞེས་པ་དང་། དབུས་མཐར་ཡང་། ཡང་དག་མ་ཡིན་
ཀུན་རྟོག་ཡོད། །དེ་ལ་གཉིས་པོ་ཡོད་མ་ཡིན། །ཞེས་པ་ལྟར་རོ། ། མཐར་ཐུག་
དོན་དམ་པ་ལ་སྦྱར་བ་ནི། །རང་བཞིན་ཆོས་ཀྱི་དབྱིངས་ནམ་མཁའ་ལྟར་འགྱུར་
བ་མེད་པ་དེ་ཉིད། ཀུན་བརྟགས་དང་གཞན་དབང་གིས་བསྡུས་པའི་གློ་བུར་དྲི་
མ་མཐའ་དག་གིས་སྟོང་པ་སྟེ། འབུམ་གྱི་འགྲེལ་བར། ཀུན་བརྟགས་པ་དང་རྣམ་
པར་བརྟགས་པའི་གཟུགས་ཀྱིས་སྟོང་པ་གང་ཡིན་པ་དེ་ནི་དེ་བཞིན་ཉིད་ཡོངས་སུ་
གྲུབ་པའི་མཚན་ཉིད་ཆོས་ཀྱི་གཟུགས་ཞེས་པ་ལ་སོགས་པ་དང༌། རྒྱན་གྱི། ཡོད་
མིན་མེད་མིན་ཞེས་པའི་འགྲེལ་པར། ཀུན་བརྟགས་པ་དང་གཞན་གྱི་དབང་གི་
མཚན་ཉིད་དག་གིས་ནི་ཡོད་པ་མ་ཡིན་ནོ། །ཡོངས་སུ་གྲུབ་པའི་མཚན་ཉིད་ཀྱིས་
ནི་མེད་པ་མ་ཡིན་ནོ། །ཞེས་པ་དང་། བསམ་གྱིས་མི་ཁྱབ་པར་བསྟོད་པར་ཡང་།
- 182 .



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
དམ་པའི་དོན་ནི་བཅོས་མ་མིན། །ངོ་བོ་ཉིད་དང་རང་བཞིན་དང༌། །ཡང་དག་རྫས་
དངོས་ཡོད་པ་ལགས། །བརྟགས་པའི་དངོས་པོ་མེད་པ་ཉིད། །གཞན་གྱི་དབང་
ཡང་ཡོད་མ་ལགས། །ཞེས་པ་ལྟར་རོ། །ཞེས་དང༌། ས་བཟང་གི་མདོ་སྡེ་རྒྱན་
གྱི་རྣམ་བཤད་ཐེག་ཆེན་རབ་གསལ་སྣང་བ་ལས། གཞན་དབང་ནི་ཁམས་གསུམ་
པའི་ཤེས་རིག་ཀུན་བརྟགས་ཀྱི་གདགས་གཞིར་གྱུར་པ། རྟོག་བྱེད་རྒྱུ་རྐྱེན་ལ་
རག་ལས་པ་སྟེ། གཞན་གྱི་དབང་གི་ངོ་བོ་ཉིད། །རྣམ་རྟོག་ཡིན་ཏེ་རྐྱེན་ལས་
བྱུང༌། །ཞེས་པ་དང་ཡོངས་གྲུབ་ནི་སྟོང་པ་ཉིད་ཡིན་ལ་དེ་ལའང་གནས་སྐབས་ཀུན་
རྫོབ་ལ་སྦྱར་བ་ནི། གཞན་དབང་རྣམ་རིག་ཙམ་དེ་ཉིད་ཀུན་བརྟགས་བདག་
གཉིས་ཀྱིས་སྟོང་པ་སྟེ། གྲུབ་ནི་དེ་ལ་སྔ་མའོ། །རྟོག་ཏུ་བྱེད་པར་འགྱུར་བ་གང་། །
ཞེས་པ་དང་དབུས་མཐར་ཡང་། ཡང་དག་མ་ཡིན་ཀུན་རྟོག་ཡོད། །དེ་ལ་གཉིས་
པོ་ཡོད་མ་ཡིན། །ཞེས་གསུངས་པ་ལྟར་རོ། །མཐར་ཐུག་དོན་དམ་ལ་སྦྱར་བའི་
ཡོངས་གྲུབ་ནི་ཆོས་ཀྱི་དབྱིངས་ནམ་མཁའ་ལྟར་འགྱུར་བ་མེད་པ་དེ་ཉིད། ཀུན་
བརྟགས་དང་གཞན་དབང་གིས་བསྡུས་པའི་གློ་བུར་དྲི་མ་མཐའ་དག་གིས་སྟོང་པ་
སྟེ། འབུམ་གྱི་འགྲེལ་པར། ཀུན་བརྟགས་དང་རྣམ་པར་བརྟགས་པའི་གཟུགས་
ཀྱིས་སྟོང་བ་གང་ཡིན་པ་དེ་ནི་དེ་བཞིན་ཉིད་ཡོངས་སུ་གྲུབ་པའི་མཚན་ཉིད་ཀྱི་གཟུགས་
ཞེས་པ་ལ་སོགས་པ་དང༌། བསམ་གྱིས་མི་ཁྱབ་པར་བསྟོད་པར་ཡང་། དམ་པའི་
དོན་ནི་བཅོས་མ་མིན། །ངོ་བོ་ཉིད་དང་རང་བཞིན་དང༌། །ཡང་དག་རྫས་
དངོས་ཡོད་པ་ལགས། །བརྟགས་པའི་དངོས་པོ་མེད་པ་ཉིད། །གཞན་ གྱི་ དབང་
ཡང་ཡོད་མ་ལགས། །ཞེས་དང་། ཐེག་མཆོག་དབུ་མའི་ཟིན་བྲིས་ལས། ཡོངས་
གྲུབ་ནི་གཞན་དབང་དེ་ལ་སྔ་མ་ཀུན་བརྟགས་རྟག་ཏུ་མེད་པར་གྱུར་པ་གང་
ཡིན་པ་དེ་ནི་དངོས་བསྟན་ལྟར་ན་སེམས་ཙམ་པ་རྣམས་ཀྱི་དོན་དུ་གསུངས་པས།



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
གནས་སྐབས་ཀུན་རྫོབ་ཀྱི་དབང་དུ་མཛད་པའང་ཡིན་ལ། ཡང་ན་གཞན་དབང་
ལ་ཀུན་བརྟགས་མེད་པར་ནམ་གྱུར་བ་དེའི་ཚེ་གཞན་དབང་ཉིད་ཀྱང་མེད་པར་
གྱུར་བས་ཤུལ་དུ་ཡོངས་གྲུབ་ཁོ་ན་ལུས་པ་ཡིན་ནོ། །ཞེས་གཞུང་དེ་གཉིས་ཀར་
བཤད་ཚུལ་རྣམ་པ་གཉིས་གསུངས་ལ། རང་ལུགས་འཐད་ལྡན་ནི་རེ་ཞིག་
གཞན་དབང་ལ་ཀུན་བརྟགས་མེད་པ་རྣམ་གྲངས་ཙམ་གྱི་དོན་དམ་ཡིན་ལ།
བཤད་ཚུལ་དང་པོ་དེ་ནི་ཐེག་བསྡུས་ལས། ཡོངས་སུ་གྲུབ་པའི་མཚན་ཉིད་
གང་ཞེ་ན། གང་གཞན་གྱི་དབང་གི་མཚན་ཉིད་དེ་ལ་དོན་གྱི་མཚན་ཉིད་དེ་
གཏན་མེད་པ་ཉིད་དོ། །ཞེས་པ་དང་མཐུན་ནོ། ། བཤད་ཚུལ་གཉིས་པ་ནི། དོན་
དམ་དཔྱོད་བྱེད་དམ་གནས་ལུགས་དོན་དམ་མངོན་སུམ་དུ་རྟོགས་པའི་ཡེ་ཤེས་
ངོར་གཞན་དབང་དང་ཀུན་བརྟགས་ཀྱིས་སྟོང་བའི་ལྷག་མ་ཡོངས་གྲུབ་ཡིན་ཏེ།
མདོ་ལས། གང་ལ་གང་མེད་པ་ནི་དེས་སྟོང་བའོ། །དེའི་ལྷག་མ་གང་ཡིན་པ་ནི་
ཡོད་པའོ། །ཞེས་དང༌། རྒྱུད་བླ་མ་ལས། རྣམ་དབྱེར་བཅས་པའི་མཚན་ཉིད་
ཅན། །གློ་བུར་དག་གིས་ཁམས་སྟོང་གི། །རྣམ་དབྱེར་མེད་པའི་མཚན་ཉིད་ཅན། །
བླ་མེད་ཆོས་ཀྱིས་སྟོང་མ་ཡིན། །ཞེས་དང་། བསྟན་པ་སྤྱི་འགྲེལ་གྱི་རྣམ་བཤད་ལས།
ཡོངས་གྲུབ་མཚན་ཉིད་པ་ནི། དོན་དམ་དཔྱོད་བྱེད་ཀྱི་རིགས་པས་དཔྱད་བཟོད་ཀྱི་
དེ་ཁོ་ན་ཉིད་དམ། གཞན་དབང་ཀུན་བརྟགས་ཀྱིས་སྟོང་བའི་དེ་བཞིན་ཉིད་དོ། །
སུམ་ཅུ་པ་ལས། ཡོངས་གྲུབ་དེ་ལ་སྔ་མའོ། །རྟག་ཏུ་མེད་པར་གྱུར་བ་གང་། །
ཞེས་སོ། །དེ་དག་ནི་ཐོགས་མེད་སྐུ་མཆེད་ཀྱི་བཞེད་པ་མཐར་ཐུག་པ་སྟེ། དབུ་མ་
པའི་ལུགས་ཡིན་གྱི་དངོས་སྨྲ་བ་དང་ཤིན་ཏུ་མི་མཐུན་ནོ། །དེ་ལྟར་ན་ཀུན་བཏགས་
དང་གཞན་དབང་གི་ཆོས་ཐམས་ཅད་དོན་དམ་དཔྱོད་བྱེད་ཀྱི་རིགས་པས་དཔྱད་
བཟོད་ཀྱི་དེ་ཁོ་ན་ཉིད་དུ་ཡོད་པ་མིན་ཏེ། ཀུན་རྫོབ་ཡིན་པའི་ཕྱིར་རོ། །ཞེས་
- 184



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
གསུངས་པ་རྣམས་དང་མཐུན་པ་ཡིན་ནོ། །གཉིས་པ་ལ་ལུང་འགོད་པ་དང༌།
ཕྱོགས་སྔའི་འདོད་པ་འགོད་པ་དང༌། རང་ལུགས་འཐད་ལྡན་བཤད་པ་དང་
གསུམ། དང་པོ་ནི། དགོངས་འགྲེལ་༼སྡེ་དགེའི་ཤིང་པར་མདོ་སྡེ་ན་པོད ༢༣ན༽ལས།
རྣམ་པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས་འདུ་བྱེད་
ཀྱི་མཚན་མ་དེ་ཉིད། ཀུན་བརྟགས་པའི་མཚན་ཉིད་ཀྱི་དེར་ཡོངས་སུ་མ་གྲུབ་
ཅིང་ངོ་བོ་ཉིད་དེ་ཁོ་ནས་ངོ་བོ་ཉིད་མ་མཆིས་པ་ཉིད་ཆོས་བདག་མ་མཆིས་པ།
དེ་བཞིན་ཉིད་རྣམ་པར་དག་པའི་དམིགས་པ་གང་ལགས་པ་དེ་ནི་ཡོངས་སུ་གྲུབ་
པའི་མཚན་ཉིད་ལགས་ཏེ། ཞེས་གསུངས་སོ། །གཉིས་པ་ནི། མཁས་མཆོག་
གཞན་གྱིས་དགོངས་འགྲེལ་གྱི་ལུང་དེའི་དོན་འདི་ལྟར་འཆད་དེ། མཁས་པའི་
དབང་ཕྱུག་རྗེ་ཙོང་ཁ་པའི་དྲང་ངེས་ལེགས་བཤད་སྙིང་པོ་ལས། ཆོས་ལ་ཞེས་
སོགས་ཀྱིས་ཆོས་ཀྱི་བདག་མེད་དེ་བཞིན་ཉིད་ཅེས་བརྗོད་པ་གང་ལ་དམིགས་
ནས་བསྒོམས་པས་སྒྲིབ་པ་དག་པར་འགྱུར་བ་དེ་ཉིད་ཡོངས་གྲུབ་ཏུ་ངོས་བཟུང་ངོ༌། །
ཆོས་ཀྱི་བདག་མེད་དེ་གང་ཞེ་ན་ངོ་བོ་ཉིད་མ་མཆིས་པ་ཉིད་དེ་ཉིད་ནི་དེ་ཁོ་ན་ཞེས་
པའི་དོན་ནོ། །གང་གི་ངོ་བོ་ཉིད་མེད་པ་ཡིན་སྙམ་པ་ལ། ངོ་བོ་ཉིད་དེ་ཁོ་ནས་
ཞེས་ཀུན་བརྟགས་ཀྱི་ངོ་བོ་ཉིད་གོང་དུ་སྨོས་པ་ལ་གསུངས་ནས་ཁོ་ནས་ཞེས་པས་
ནི་གཞན་གཅོད་པས། ངོ་བོ་ཉིད་གཞན་གཉིས་ཀྱི་ངོ་བོ་ཉིད་མ་མཆིས་པ་ལ་
མི་བྱེད་ཀྱི་ཀུན་བཏགས་ཁོ་ནའི་ངོ་བོ་མེད་པ་ལ་ཡོངས་གྲུབ་ཏུ་བྱེད་ཅེས་པའི་
དོན་ནོ། །དེ་ཉིད་གོང་མས་བཤད་པ་ནི་རྣམ་པར་རྟོག་པ་ཞེས་པ་ནས་དེ་ཉིད་ཅེས་
པའི་བར་གྱིས་གཞན་དབང་སྟོང་གཞིར་བསྟན་ནས་ཀུན་བཏགས་ཀྱི་མཚན་ཉིད་
དུ་མ་གྲུབ་ཅེས་པས་དེ་ཉིད་ཀུན་བཏགས་ཀྱིས་སྟོང་བ་ལ་ཡོངས་གྲུབ་ཏུ་ཤིན་
དུ་གསལ་བས། མདོ་འདིས་སྟོང་ཚུལ་བསྟན་པ་ངེས་དོན་དུ་འདོད་པ་དང་ངོ་
- 185 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
བོ་ཉིད་ཐ་མ་ངོ་བོ་ཉིད་དང་པོ་གཉིས་ཀྱིས་སྟོང་བ་ཡོངས་གྲུབ་ཏུ་འདོད་པ་ཡང་
འགལ་བའོ། །ཞེས་འདོད་པ་དང༌། གོང་ཐང་གི་དྲང་ངེས་མཆན་ལས། སྟོང་
ཉིད་ལ་དགག་བྱ་དེ་བཅད་ཙམ་གྱི་མེད་དགག་ཞིག་དགོས་པའི་ཕྱིར་ཏེ། དེ་ལྟར་
དགོས་པ་ཇོ་ནང་བ་ཁྱོད་ཀྱིས་ངེས་དོན་མཐར་ཐུག་ཏུ་འདོད་རྒྱུའི་མདོ་སྡེ་དགོངས་
འགྲེལ་གྱི་སྐབས་སུ་ངོ་བོ་ཉིད་དེ་ཁོ་ནའི་ངོ་བོ་ཉིད་མ་མཆིས་པ་ཉིད་ཆོས་ལ་
བདག་མ་མཆིས་པ་ཞེས་སོགས་ཀྱིས་གསལ་བར་གསུངས་པའི་ཕྱིར། ཞེས་
གསུངས་མོད་ཇོ་ནང་རང་ལུགས་ལ་ངོ་བོ་ཉིད་དེ་ཁོ་ནས་སྟོང་བ་ཡིན་ན་མེད་
དགག་ཡིན་མི་དགོས་པས་དེ་ལ་མི་ཁྱབ་ཀྱི་ལན་གདབ་པར་བྱ་དགོས་སོ། །
སྤྱིར་མཆན་དེར་ཇོ་ནང་བའི་མི་འདོད་པ་དུ་མ་ཞིག་ཇོ་ནང་བའི་འདོད་ཅེས་གསུངས་
ཡོད་པས་གཟུར་གནས་བློ་ལྡན་རྣམས་ཀྱིས་ལུང་རིགས་ཀྱིས་ཚངས་ཐིག་གདབ་
པར་བྱའོ། །དགག་བཞག་གི་རྣམ་བཞག་དེང་དུས་སུ་ཆགས་སྡང་གི་རྒྱུ་ལས་
བསྟན་པའི་མཛེས་རྒྱན་དུ་མི་འགྲོ་བས་མ་སྤྲོས་སོ། །གསུམ་པ་རང་ལུགས་འཐད་
ལྡན་ནི། མདོ་སྡེ་དགོངས་པ་འགྲེལ་ལས། དེ་ལ་ཡོངས་གྲུབ་ཅེས་བྱ་བ་ནི། རྣམ་
པར་རྟོག་པའི་སྤྱོད་ཡུལ་ཀུན་བརྟགས་པའི་མཚན་ཉིད་ཀྱི་གནས་སམ་འདོགས་
པའི་གཞི་དང་འདུ་བྱེད་ཀྱི་མཚན་མ་སྟེ་ཁྱད་ཆོས་གསུམ་ལྡན་གྱི་གཞན་དབང་
རེ་ཞིག་སྟོང་གཞིར་བཟུང་ནས། དེ་ཉིད་ཀུན་བརྟགས་པའི་མཚན་ཉིད་དེར་ཡོངས་
སུ་མ་གྲུབ་པ་ཞེས་བྱ་ཞིང་། ཀུན་བརྟགས་ཀྱི་ངོ་བོ་ཉིད་དེ་ཁོ་ནས་ངོ་བོ་ཉིད་
མ་མཆིས་པ་ཉིད་ཅེས་པས་སྟོང་གཞི་མཐར་ཐུག་ཡོངས་གྲུབ་དེ་ཉིད་ཀུན་བརྟགས་
ཀྱིས་སྟོང་བ་ལས་རང་གི་ངོ་བོས་མི་སྟོང་བར་བསྟན་སྙམ། ཆོས་ལ་བདག་མོ་
མཆིས་པའམ་གཟུང་འཛིན་གཉིས་ཀྱིས་སྟོང་བའི་གཞི་དེ་བཞིན་ཉིད་དང་རྣམ་
པར་དག་པའི་འཕགས་པའི་མཉམ་བཞག་གི་དམིགས་པ་གང་ལགས་པ་དེ་ནི་
-18



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
ཡོངས་སུ་གྲུབ་པའི་མཚན་ཉིད་ལགས་ཏེ། ཞེས་བཤད་དགོས་པ་འདྲ་སྟེ། མདོ་
སྡེ་རྒྱན་ལས། རྟག་ཏུ་གཉིས་བྲལ་འཁྲུལ་བའི་རྟེན་གང་ཡིན་དང་གང་ཞིག་རྣམ་
ཀུན་ཏུ། །བརྗོད་པར་ནུས་མ་ཡིན་ཞིང་སྤྲོས་པ་མེད་པའི་བདག་ཉིད་དེ་ཁོ་ན། །
ཤེས་བྱ་སྤང་བྱ་རང་བཞིན་དྲི་མེད་འདོད་གང་རྣམ་པར་སྦྱང་བྱ་སྟེ། །ཞེས་དང༌།
དེ་ཐད་ཀྱི་དབྱིག་འགྲེལ་ལས། དེ་ཁོ་ན་ཉིད་རྟག་ཏུ་གཉིས་དང་བྲལ་བ་ནི་ཀུན་
བརྟགས་པའི་ངོ་བོ་ཉིད་ཡིན་ཏེ། གཟུང་བ་དང་འཛིན་པའི་མཚན་ཉིད་དུ་གཏན་
མེད་པའི་ཕྱིར་རོ། །འཁྲུལ་བའི་རྟེན་ནི་གཞན་གྱི་དབང་སྟེ། དེས་དེར་ཀུན་ཏུ་རྟོག་
པའི་ ཕྱིར་རོ། །བརྗོད་དུ་མེད་ཅིང་སྤྲོས་པ་མེད་པའི་བདག་ཉིད་ནི་ཡོངས་སུ་
གྲུབ་པའི་ངོ་བོ་ཉིད་དོ། །ཞེས་དང་། དེའི་སྐབས་ཀྱི་ས་བཟང་གི་མདོ་སྡེའི་རྒྱན་
གྱི་རྣམ་བཤད་ལས། མཚན་ཉིད་གསུམ་དང་སྦྱར་བ་ནི། དུས་རྟག་ཏུ་གཟུང་འཛིན་
གཉིས་དང་བྲལ་བ་ལ་གཟུང་འཛིན་གཉིས་སུ་སྣང་བ་ཀུན་བརྟགས་ཀྱི་དེ་ཁོ་ན་ཉིད་
དང༌། གཟུང་འཛིན་གཉིས་སུ་འཁྲུལ་པའི་གཞིའམ་རྟེན་དུ་གྱུར་པ་ཡང་དག་པ་
མ་ཡིན་པའི་ཀུན་ཏུ་རྟོག་པ་མ་ཡིན་པ་གཞན་དབང་གི་དེ་ཁོ་ན་ཉིད་དང༌། གང་
ཞིག་རྣམ་པ་ཀུན་ཏུ་སྒྲས་བརྗོད་པར་ནུས་པ་མ་ཡིན་ཞིང་ཡོད་མེད་ལ་སོགས་པའི་
སྤྲོས་པ་མེད་པའི་བདག་ཉིད་ཡོངས་གྲུབ་ཀྱི་དེ་ཁོ་ན་ཉིད་རྣམས་ནི་རིམ་པ་བཞིན་
དུ། ཀུན་བརྟགས་གཟུང་འཛིན་མེད་པ་ལ་མེད་པར་ཤེས་པར་བྱ་ཞིང་། གཞན་དབང་
ཀུན་ཏུ་རྟོག་པ་ཙམ་དེ་སྤང་བར་བྱས་ནས་ཡོངས་གྲུབ་ཆོས་ཀྱི་དབྱིངས་རང་བཞིན་
གྱིས་རྣམ་པར་དག་ཅིང་དྲི་མ་མེད་པར་འདོད་པ་གང་ཡིན་པ་དེ་གློ་བུར་གྱི་དྲི་མ་ལས་
རྣམ་པར་སྦྱང་བར་བྱ་སྟེ། ཡོངས་གྲུབ་དེ་ནི་ནམ་མཁའ་སྤྲིན་དང་བྲལ་བ་དང་
གསེར་ས་དང་བྲལ་བ་དང་ཆུ་རྙོག་པ་དང་བྲལ་བ་ལྟར། དབྱིངས་རང་བཞིན་
གྱིས་རྣམ་པར་དག་པ་ཡིན་ཡང་སྤང་བྱ་གློ་བུར་གྱི་དྲི་མ་ཉོན་མོངས་པ་ལས་ཀྱང་
187+



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
རྣམ་པར་དག་པས་དག་པ་གཉིས་ལྡན་དུ་འགྱུར་བར་འདོད་པའོ། །ཞེས་གསུངས་
སོ། །དབྱིག་གཉེན་གྱི་དབུས་མཐའི་འགྲེལ་བ་ལས། དེ་ལ་ཡང་དག་པ་མ་ཡིན་
པའི་ཀུན་ཏུ་རྟོག་པ་ནི་གཟུང་བ་དང་འཛིན་པར་རྣམ་པར་རྟོག་པའོ། །གཉིས་
པོ་ནི་གཟུང་བ་དང་འཛིན་པའི་དངོས་པོ་དང་བྲལ་བའོ། །སྟོང་བ་ཉིད་ནི་ཡང་
དག་པ་མ་ཡིན་པའི་ཀུན་ཏུ་རྟོག་པ་དེ་གཟུང་བ་དང་འཛིན་པའི་དངོས་པོ་དང་བྲལ་
བ་ཉིད་དོ། །ཞེས་སོགས་དང་། བརྟགས་པ་དང་ནི་གཞན་དབང་དང༌། །ཡོངས་
སུ་གྲུབ་པ་ཉིད་ཀྱང་ངོ། །དོན་ཕྱིར་ཡང་དག་མིན་རྟོག་ཕྱིར། །གཉིས་པོ་མེད་
པའི་ཕྱིར་བཤད་དོ། །ཞེས་བྱ་བའོ། །དེ་ལ་དོན་ནི་ཀུན་ཏུ་བརྟགས་པའི་ངོ་བོ་
ཉིད་དོ། །ཡང་དག་པ་མ་ཡིན་པ་ཀུན་ཏུ་རྟོག་པ་ནི་གཞན་གྱི་དབང་གི་མཚན་ཉིད་
དོ། །གཟུང་བ་དང་འཛིན་པ་མེད་པ་ཉིད་ནི་ཡོངས་སུ་གྲུབ་པའི་ངོ་བོ་ཉིད་དོ། །
ཞེས་དང༌། འདི་ལ་སྟོང་པ་ཉིད་གང་ཡིན་ཞེ་ན། གང་ཟག་དང་ནི་ཆོས་རྣམས་
ཀྱི། །དངོས་པོ་མེད་འདིར་སྟོང་བ་ཉིད། །དེ་དངོས་མེད་པའི་དངོས་ཡོད་པ། །
དེ་ནི་དེ་ལས་སྟོང་ཉིད་གཞན། །ཞེས་བྱ་བའོ། །གང་ཟག་དང་ཆོས་ཀྱི་དངོས་པོ་
མེད་པ་ནི་སྟོང་པ་ཉིད་དོ། །དངོས་པོ་མེད་པ་དེའི་དངོས་པོ་ཡོད་པ་ཡང་ཡིན་
ནོ། །ཞེས་གསུངས་པའི་ཕྱིར་རོ། ། གཞན་ཡང་མདོ་སྡེ་དགོངས་པ་ངེས་འགྲེལ་
སོགས་ཀྱིས་ཡོངས་གྲུབ་སྟོན་ཚུལ་ཡོངས་གྲུབ་སྟོང་གཞིར་བཟུང་ནས་ཀུན་བརྟགས་
གཞན་དབང་གཉིས་ཀྱིས་སྟོང་བར་བཤད་དགོས་ཏེ། ངོ་བོ་ཉིད་མེད་པ་གསུམ་
ལ་དགོངས་ནས་ཤེར་ཕྱིན་གྱི་མདོ་ལས་ངོ་བོ་ཉིད་མེད་པ་དང་མ་སྐྱེས་པ་སོགས་
སུ་གསུངས་པ་ཡིན་པར་བཤད་སྐབས་དེ་ལྟར་བཤད་པའི་ཕྱིར་ཏེ། ས་བཟང་
གི་མངོན་པ་ཀུན་བཏུས་འགྲེལ་བ་ལས། མཚན་ཉིད་ལ་ལྡེམ་པོར་དགོངས་པ་
ནི། ངོ་བོ་ཉིད་གསུམ་གྱི་ཀུན་བརྟགས་ལ་རང་གི་མཚན་ཉིད་མེད་པ་དང་། གཞན་
= 188 -



གཞན་སྟོང་དྲིས་ལན་སྐལ་བཟང་རྒྱན་ཕྲེང༌། །
དབང་ལ་རང་ཉིད་སྐྱེ་བ་མེད་པ་དང༌། ཡོངས་གྲུབ་ལ་ཀུན་བརྟགས་གཞན་དབང་
མེད་པ་ལ་དགོངས་ནས་ཆོས་ཐམས་ཅད་ངོ་བོ་ཉིད་མེད་པ་དང་མ་སྐྱེས་པ་ལ་
སོགས་པ་གསུངས་པ་ལྟ་བུ་དང་། ཞེས་གསུངས་སོ། །ཡང་རང་གཞན་ཁ་ཅིག་
དགོངས་འགྲེལ་སོགས་ཀྱིས་གཞན་དབང་ཀུན་བརྟགས་ཀྱི་སྟོང་བའི་མེད་དགག་
དེ་ཡོངས་གྲུབ་ཡིན་པར་གསུངས་ཟེར་བ་མི་འཐད་དེ། དེ་འདྲའི་མེད་དགག་དེ་ཀུན་
རྫོབ་ ཡིན་ པའི་ ཕྱིར་ ཏེ། གཞན་ སྟོང་ དབུ་ མ་ རྒྱན་ གྱི་ ལུང་ སྦྱོར་ ལས། འོ་ ན་
ལང་ཀར་གཤེགས་པ་ལས། ཀུན་རྫོབ་ཏུ་ནི་ཐམས་ཅད་ཡོད། །དམ་པའི་དོན་
ནི་ཡོད་མ་ཡིན། །ཞེས་གསུངས་པའི་ཕྱིར་བདེན་གཉིས་ཡོད་དང་མེད་མཉམ་
དུ་མི་འགྱུར་རམ་ཞེ་ན། འདི་ནི་ཀུན་རྫོབ་ཀྱི་ཆོས་ཐམས་ཅད་འཁྲུལ་ངོར་ཡོད་
ཀྱང༌། དོན་དམ་དུ་མེད་པར་བསྟན་པ་ཡིན་ཏེ། དེ་ཉིད་ལས། ཆོས་རྣམས་རང་
བཞིན་མེད་པ་ལ། །དམ་པའི་དོན་དུ་འདོད་ན་ནི། །དམིགས་པ་རང་བཞིན་མེད་
པ་ལ། །དེ་བཞིན་ཀུན་རྫོབ་བསྟན་པ་ཡིན། །ཞེས་རང་བཞིན་མེད་ཙམ་དོན་དམ་
མ་ཡིན་པར་བཤད་པ་དང༌། ཡང་དག་ཡེ་ཤེས་དེ་ཉིད་ནི། །ཡོངས་སུ་གྲུབ་པའི་
མཚན་ཉིད་དོ། །ཞེས་ཡེ་ཤེས་དེ་བཞིན་ཉིད་བཤད་པས་སོ། །གཞན་ཡང་།
ཡང་དག་ཉིད་ཀྱང་སྐབས་དེར་མིན། །གང་ཕྱིར་སྐབས་དེར་ཡང་དག་ན། །
ནོར་བ་ཡང་དག་ཉིད་དུ་འགྱུར། །ཞེས་གསུངས་པའང་འཕགས་པའི་མཉམ་
བཞག་ཡེ་ཤེས་ཀྱི་ངོ་ན་ཡང་དག་ཏུ་ཡང་འཛིན་པ་དང་བྲལ་བར་བཤད་པ་ཡིན་གྱི་
ཡང་དག་པ་མེད་པར་བཤད་པ་མ་ཡིན་ནོ། །ཞེས་གསུངས་སོ། །ལུང་དེ་ནི་རང་
ལུགས་ཀྱི་བཞེད་ པ་ གསལ་ བྱེད་ ཀྱི་སྒྲོན་མེ་ དང༌ གཞན་ གྱི་ འདོད་ པ་ འགོག་
བྱེད་ཀྱི་རྡོ་རྗེའི་མཚོན་ཆའི་གནད་གསང་ཞིག་ཡིན་ནོ།། །། །
། དྲི་བ་བཅུ་གསུམ་པ་ནི། མིང་ཡིན་ན་སྡུག་བདེན་ཡིན་པས་ཁྱབ་མ་
89



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
ཁྱབ་དང༌། ཀུན་རྫོབ་ཀྱི་ཆོས་ཡིན་ན་ཆོས་ལྔའི་རྒྱུ་མཚན་ཡིན་པས་ཁྱབ་བམ་ཅི་
ཞེས་པའོ། །དེའི་ལན་ནི། ཐེག་མཆོག་དབུ་མའི་ཟིན་བྲིས་ལས། མིང་ནི་སྡུག་
བསྔལ་བདེན་པ་ཁོ་ནས་བསྡུས་པས་མིང་ཡིན་ན་སྡུག་བསྔལ་བདེན་པ་ཡིན་པས་
ཁྱབ་ཀྱང༌། སྡུག་བདེན་ཡིན་ན་མིང་ཡིན་པས་ནི་མ་ཁྱབ་པོ། །ཞེས་གསུངས་
ཟིན་ལ་མིང་ཡིན་ན་ སྡུག་བདེན་ཡིན་པས་ཁྱབ་ཅེས་གསུངས་ཀྱང༌། མིང་ལ་
སྡུག་བདེན་ཡོད་ཀྱང་མིང་ཡིན་ན་སྡུག་བདེན་ཡིན་པས་མ་ཁྱབ་སྙམ་སྟེ། སྔོན་
མེད་ལེགས་བཤད་ལས། གཞུང་དེ་ཡང་རྣམ་པ་གསུམ་ཡོད་དེ། ཞེས་པ་ནས་
གཞན་འཕགས་པ་དང་སོ་སོ་སྐྱེ་བོ་རྣམས་ཀྱི་ཡིད་ལ་སྒྲ་སྤྱིའི་རྣམ་པར་ཤར་བའི་
མིང་ཚིག་ཡི་གེའི་ཚོགས་པ་ཐེག་ཆེན་གྱི་མདོ་སྡེ་ནི་གཞུང་གཉིས་པའོ། །དེ་
དང་མཐུན་པར་ངག་ཏུ་བརྗོད་པའི་སྒྲ་ནི་གཞུང་ཤེར་ཕྱིན་གསུམ་པ་སྟེ། ཞེས་
པའི་གཞུང་ཤེར་ཕྱིན་གྱི་གཞུང་ཚིག་ཏུ་གྱུར་བའི་སྒྲ་སྤྱིའི་མིང་ནི་སྡུག་བདེན་ཡིན་པའི་
གནས་མེད་དོ། །དེས་ན་ཐེག་མཆོག་དབུ་མར། མིང་ནི་སྡུག་བསྔལ་བདེན་པ་
ཁོ་ནས་བསྡུས། །ཞེས་པའི་དགོངས་པ་ནི་མིང་ལ་སྡུག་བདེན་མ་ཡིན་པའི་བདེན་
པ་གསུམ་པོ་གང་ཡང་མེད་པའི་དོན་དུ་འཆད་དགོས་པར་སྣང་ངོ། །མིང་ལ་ཀུན་
འབྱུང་ཡོད་མེད་དཔྱད། སྔར་བདག་གིས་གཞན་སྟོང་བགྲོ་གླེང་ཐེངས་གཉིས་
པའི་དྲིས་ལན་གྱི་སྐབས་སུ་མིང་དང་ནམ་མཁའ་གཉིས་སྡུག་བདེན་ཡིན་མིན་
གྱི་ཁྱད་ཡོད་པར་བཤད་པ་དེ་སྡུག་བདེན་གྱུར་བའི་མིང་ཡིན་པར་ཤེས་དགོས་
སོ། །ཆོས་ལྔའི་རྒྱུ་མཚན་ལ་ཀུན་རྫོབ་ཀྱི་ཆོས་རྣམས་བཞག་དགོས་པར་སྣང་
སྟེ། རྒྱུ་མཚན་ལ། ཐེག་མཆོག་དབུ་མ་ལས། རྒྱུ་མཚན་རྣམ་བཞག་བདེན་པ་
བཞི་ཆར་ལ། །ཞེས་གསུངས་པ་དང༌། འཛིན་ཆེ་དང་གཟུང་ཆ་སོགས་ཟིན་བྲིས་
ལས་གསུངས་ཚུལ་ཞིག་ན་ཀུན་རྫོབ་ཀྱི་ཆོས་ཡིན་ན་སྐབས་འདིའི་རྒྱུ་མཚན་ཡིན་
])() -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
པས་ཁྱབ་དགོས་སོ། །འོན་ཀྱང་འདི་དག་ལ་རིགས་པའི་སྒོ་བརྒྱ་ཡང་བའི་མཁས་
པ་རྣམས་ཀྱིས་སླར་དཔྱད་པར་བྱའོ། །
། དྲི་བ་བཅུ་བཞི་པ་ནི། རང་ལུགས་ལ་རྟེན་འབྲེལ་ཡན་ལག་བཅུ་གཉིས་
ཚར་གཅིག་གི་འབྱུང་རིམ་ཇི་ལྟར་ཡིན་ཞེས་པའོ། །དེའི་ལན་ལ་རྟེན་འབྲེལ་བཤད་
པ་དང༌། ལན་དངོས་དང་གཉིས། དང་པོ་ནི་ས་བཟང་གི་མངོན་པ་ཀུན་བཏུས་
ཀྱི་འགྲེལ་བ་ཤེས་བྱ་རབ་གསལ་སྣང་བ་དང་ཐེག་མཆོགདབུ་མའི་ཟིན་བྲིས་བཞིན་
བཤད་པ་ལ། དེ་ཡང་རྟེན་འབྲེལ་གྱི་མཚན་ཉིད། དབྱེ་བ། འབྱུང་ཚུལ། ས་མཚུངས།
ངེས་ཚིག ཡན་ལག་རྣམས་ཀྱི་ངོ་བོ་དང་དྲུག་གོ །དང་པོ་མཚན་ཉིད་ནི། ས་
བཟང་གི་ཀུན་བཏུས་འགྲེལ་བར་ཆོས་ཅན་ཀུན་རྫོབ་ཐམས་ཅད་དཔྱད་ན་རང་
གི་ངོ་བོ་སྟོང་བའི་སྟོང་པ་ཉིད་དུ་གནས་ཀྱང་སྣང་ཙམ་དུ་གང་ལ་བརྟེན་ནས་གང་
འབྱུང་བ་དེ་ཡིན་ཏེ། རྟེན་ཅིང་འབྲེལ་འབྱུང་མ་གཏོགས་པའི། །ཆོས་འགའ་ཡོད་
པ་མ་ཡིན་ཏེ། །དེ་ཕྱིར་སྟོང་ཉིད་མ་གཏོགས་པའི། །ཆོས་འགའ་ཡོད་པ་མ་ཡིན་
ནོ། །ཞེས་གསུངས་བ་ལྟར་རོ། །ཡང་ན་རང་གི་རྒྱུ་སོགས་ལ་ལྟོས་ནས་གྲུབ་པ།
རྟེན་འབྲེལ་གྱི་མཚན་ཉིད་དོ། །རིགས་མི་མཐུན་ལས་འབྱེད་པ་མཚན་ཉིད་དང༌།
རང་བཞིན་གྱི་མཚན་ཉིད་གཉིས་རིམ་བཞིན་ཉ་ཊིཀ་ཡིད་ཀྱི་མུན་སེལ་ལས། །
མཚན་ཉིད་ནི། གང་ལ་བརྟེན་ནས་སྐྱེ་བའམ་རྒྱུ་རྐྱེན་ལས་སྐྱེར་རུང་བའོ། །ཞེས་
དང༌། རིགས་མི་འཐུན་འབྱེད་པའི་མཚན་ཉིད་སྔར་ལྟར་ཏེ། འདིར་ནི་རང་བཞིན་
ལ་མཚན་ཉིད་དུ་བརྗོད་པའོ། །དེ་ཡང་རྐྱེན་གསུམ་ལས་བྱུང་བ་སྟེ། མཚན་ཉིད་
ཇི་ལྟ་བུ་ཞེ་ན། གཡོ་བ་མེད་པའི་རྐྱེན་ལས་བྱུང་བ་དང་། མི་རྟག་པའི་རྐྱེན་ལས་
བྱུང་བ་དང༌། ནུས་པའི་རྐྱེན་ལས་བྱུང་བའི་ཕྱིར་རོ། །ཞེས་གསུངས་སོ། །གཉིས་
- 191 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པ་དབྱེ་བ་ནི་རྣམ་པ་གཉིས་ཡིན་ཏེ། བསྐྱེད་བྱ་སྐྱེད་བྱེད་ཀྱིས་དབང་དུ་བྱས་པ་དང་།
རྣམ་པར་གཞག་བྱ་འཇོག་བྱེད་ཀྱི་དབང་དུ་བྱས་པའི་རྟེན་འབྲེལ་གཉིས་ལས། དང་
པོ་ ནི། གཞན་ དབང་ དང༌ གཉིས་ པ་ ནི་ ཀུན་ བཏགས་ ཉིད་ ཡིན་ ལ། དེ་
ཡང་གཙོ་བོར་འཇོག་པ་ཡིན་གྱི། གཞན་དབང་ལ་བསྐྱེད་བྱ་སྐྱེད་བྱེད་ཀྱི་རྟེན་
འབྲེལ་དང་། ཀུན་བཏགས་ལ་གཞག་བྱ་འཇོག་བྱེད་ཀྱིས་ཁྱབ་པར་ནི་མ་ངེས་སོ། །
བསྐྱེད་བྱ་སྐྱེད་བྱེད་ཀྱི་རྟེན་འབྲེལ་ལ་ཡང་། གནས་སྐབས་པ་དང་ཡང་དག་པའི་
རྟེན་འབྲེལ་གཉིས་ལས། དང་པོ་ལ་ཡང་ཕྱི་སྣོད་འཇིག་རྟེན་གྱི་དབང་དུ་བྱས་
པ་ནི། དཔེར་ན་ས་བོན་དང༌། ཞིང་ས་དང༌། ཆུ་ལུད་དྲོད་གཤེར་དང་། ནམ་
ཟླ་དུས་མཚུངས་པ་སྟེ། སྐྱེད་བྱེད་རྒྱུ་དེ་རྣམས་ལས། བསྐྱེད་བྱ་མྱུ་གུ་དང༌། སྙེ་
མ་དང་། འབྲས་བུ་རྣམས་སྐྱེ་བར་འགྱུར་བ་ལྟ་བུའོ། །ནང་བཅུད་ཀྱི་སེམས་ཅན་
ལྟ་བུ་ལ་མཚོན་ན། གང་ཡང་རུང་བའི་ལས་བསགས་ཤིང་། ལས་དེ་སེམས་
ལ་བག་ཆགས་ཀྱི་ཚུལ་གྱིས་བཞག བག་ཆགས་དེ་ཕྱི་རོལ་གྱི་རྐྱེན་གྱིས་ཉེ་བར་
སད་པ་ལས། རང་གི་ལུས་ངག་ཡིད་གསུམ་གྱི་སྣང་བ་འཆར་བ་ལྟ་བུའོ། །ནང་
ཤེས་པ་ལ་དཔེར་མཚོན་ན་སྐྱེད་བྱེད་རྐྱེན་བཞི་ལས་བསྐྱེད་བྱ་དབང་ཤེས་སོགས་
ཤེས་པ་རྣམས་སྐྱེད་པར་བྱེད་པ་ལྟ་བུ། རྣམ་པར་གཞག་བྱ་འཇོག་བྱེད་ལ་ཡང་།
བསྐྱེད་བྱ་སྐྱེད་བྱེད་ལས་ལྟོས་པའི་གཞག་བྱ་འཇོག་བྱེད་ཀྱི་རྟེན་འབྲེལ་དང་། དེ་
ལ་མ་ལྟོས་པའི་གཞག་བྱ་འཇོག་བྱེད་ཀྱི་རྟེན་འབྲེལ་གཉིས་ལས། དང་པོ་ནི།
དཔེར་ན་ས་བོན་དུ་སྣང་པའི་ཤེས་པ་ལས། མྱུ་གུར་སྣང་པའི་ཤེས་པ་སྐྱེ་བ་ནི།
བསྐྱེད་བྱ་སྐྱེད་བྱེད་ཀྱི་རྒྱུ་འབྲས་དངོས་ཡིན་ལ། དེ་ལ་བརྟེན་ནས་ས་བོན་དུ་
སྣང་བ་འདི་ནི། མྱུ་གུའི་རྒྱུའོ་སྙམ་དུ་འཛིན་པའི་རྣམ་པར་རྟོག་པའི་འཛིན་སྟངས་
ཀྱི་བཟུང་ཆ་དེ་ལས། མྱུ་གུར་སྣང་བ་དེ་ལ་འབྲས་བུའོ་སྙམ་དུ་འཛིན་པའི་འཛིན་
- 192 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
སྟངས་ཀྱི་བཟུང་ཆ་འཆར་བ་ལྟ་བུའོ། །སྤྱིར་ན་ས་བོན་དུ་སྣང་བ་ཙམ་ཞིག་ཤེས་
པའི་རྫས་ཡིན་ཞིང་། སྣང་བའང་ཡིན་ལ་དེ་ཉིད་ཕྱི་རོལ་རྒྱང་ཆད་དུ་སྣང་བ་དང་།
དེ་ཉིད་ལ་རྒྱུ་འབྲས་སུ་འཛིན་པའི་རྣམ་པར་རྟོག་པའི་འཛིན་སྟངས་ཀྱི་ཆ་སོགས་
ནི་བཏགས་ཡོད་དེ་སྣང་ཆ་ཡིན་ནོ། །གཉིས་པ་ནི། ཆུང་ངུ་ལ་ལྟོས་ནས་ཆེན་
པོར་བཞག་པ་དང་། མཐའ་ལ་བརྟེན་ནས་དབུས་གཞག་པ་ལྟ་བུ་སྟེ། དཔེར་
ན་དངོས་པོ་གཉིས་ཡ་སོ་སོར་གནས་ན། གཅིག་ལ་གཅིག་ལྟོས་ཀྱི་ཆེ་ཆུང་གི་
བློར་མི་འཆར་ཡང་། དངོས་པོ་གཉིས་ཟླ་དང་བཅས་པ་ན་དེ་འཆར་ཏེ། དཔེར་
ན་ རི་ རབ་ ལྷུན་ པོ་ ལ་ ལྟོས་ ནས་ རིའི་ རྒྱལ་ བོ་ གངས་ ཅན་ ཆུང་ དུར་ འཇོག་
པ་ལྟ་བུ་སྟེ། རི་རབ་ལྷུན་པོར་ཆེན་པོར་འཛིན་པའི་རྣམ་པར་རྟོག་པ་ལས། གངས་
ཅན་ཆུང་ངུའོ་སྙམ་དུ་འཛིན་པའི་རྣམ་པར་རྟོག་པ་སྐྱེ་བ་ཡིན་ཞིང་། དེ་ཡང་སྔ་མ་
འཇོག་ བྱེད་ ཕྱི་མ་གཞག་བྱའོ། །ཡང་ཀུན་ནས་ཉོན་མོངས་པ་འཁོར་བའི་ཕྱོགས་
ཀྱི་རྟེན་འབྲེལ་དང༌། རྣམ་པར་བྱང་བ་མྱ་ངན་ལས་འདས་པའི་ཕྱོགས་ཀྱི་རྟེན་
འབྲེལ་གཉིས་ཏེ། དང་པོ་ལའང་ཕྱི་སྣོད་དང༌། ནང་སེམས་ཅན་གྱི་རྟེན་འབྲེལ་
གཉིས་སོ། །སེམས་ཅན་ལའང་ཐེག་བསྡུས་སུ། ངོ་བོ་ཉིད་རྣམ་པར་འབྱེད་པའི་རྟེན་
འབྲེལ་ཀུན་གཞི་ལས་ཆོས་ཐམས་ཅད་འབྱུང་བ་དང་། སྡུག་པ་དང་མི་སྡུག་པ་
རྣམ་པར་འབྱེད་པའི་རྟེན་འབྲེལ་ཡན་ལག་བཅུ་གཉིས་དང༌། ཉེ་བར་སྤྱོད་པ་
ཅན་གྱི་རྟེན་འབྲེལ་རྣམ་པར་ཤེས་པ་ཚོགས་དྲུག་སྟེ་གསུམ་གསུངས་ཤིང་། དེའི་
དང་པོ་ནི་ཟབ་ཅིང་ཕྲ་བས་ཐེག་ཆེན་པ་ཁོ་ན་ལ་བསྟན་ལ། ཕྱི་མ་དག་ནི་
ཐམས་ཅད་ལ་ཐུན་མོང་དུ་བསྟན་པའོ། །ཡན་ལག་བཅུ་གཉིས་ནི། མ་རིག་
འདུ་བྱེད་རྣམ་པར་ཤེས། །མིང་གཟུགས་སྐྱེ་མཆེད་རེག་པ་དང༌། །ཚོར་བ་སྲེད་
པ་ལེན་པ་དང་། སྲིད་པ་སྐྱེ་བ་རྒ་ཤིའོ། ། དེའང་ཡང་དག་པའི་དོན་མཐོང་བ་ལ་སྒྲིབ་
༤ 193 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
པར་བྱེད་པ་མ་རིག་པ་དང་། དེའི་དབང་གིས་ཀུན་གཞི་ལས་ཀྱི་ས་བོན་འདེབས་
པར་བྱེད་པ་འདུ་བྱེད་དང༌། ས་བོན་དང་མཐུན་པར་སྐྱེ་གནས་སུ་འཁྲིད་པར་
བྱེད་པ་རྣམ་པར་ཤེས་པ་དང༌། ཁྲིད་པ་ལྟར་ལུས་ཀུན་ཏུ་འཛིན་པར་བྱེད་པ་
མིང་དང་གཟུགས་དང་། བཟུང་བ་ལྟར་ལུས་ཡོངས་སུ་རྫོགས་པར་བྱེད་པ་སྐྱེ་མཆེད་
དྲུག་དང་། དེའི་མཐུ་ལས་གསུམ་འདུས་ནས་ཡུལ་ཡོངས་སུ་གཅོད་པར་བྱེད་
པ་རེག་པ་དང་། བཅད་པ་ལྟར་བདེ་སོགས་ལ་ཉེ་བར་སྤྱོད་པར་བྱེད་པ་ཚོར་བ་དང་།
དེའི་དབང་གིས་ལས་དང་མཐུན་པའི་ཡང་སྲིད་སྡུད་པར་བྱེད་པ་སྲེད་པ་དང༌།
སྲེད་པ་ལྟར་རྣམ་ཤེས་སྐྱེ་བ་ལ་སྦྱོར་བར་བྱེད་པ་ལེན་པ་དང༌། སྦྱར་བ་ལྟར་ཡང་
སྲིད་སྐྱེ་བ་ལ་མངོན་དུ་ཕྱོགས་པར་བྱེད་པ་སྲིད་པ་དང་། དེའི་དབང་གིས་སྡུག་
བསྔལ་གྱི་ཕུང་པོ་འགྲུབ་པར་བྱེད་པ་སྐྱེ་བ་དང་། དེའི་ཉེས་དམིགས་ན་ཚོད་དང་
སྲོག་འགྱུར་བར་བྱེད་པ་རྒ་ཤི་ཞེས་བྱ་བ་འཁོར་བར་ཀུན་ནས་ཉོན་མོངས་པར་
བྱེད་པ་རྣམས་ཏེ། དབུས་མཐར། སྒྲིབ་པའི་ཕྱིར་དང་འདེབས་པའི་ཕྱིར། །འཁྲིད་
པའི་ཕྱིར་དང་ཀུན་འཛིན་ཕྱིར། །རྫོགས་བྱེད་ཕྱིར་དང་གསུམ་གཅོད་ཕྱིར། །ཉེ་
བར་སྤྱོད་ཕྱིར་སྡུད་པའི་ཕྱིར། །སྦྱོར་བའི་ཕྱིར་དང་མངོན་དུའི་ཕྱིར། །སྡུག་བསྔལ་
ཕྱིར་ན་འགྲོ་ཉོན་མོངས། །ཞེས་གསུངས་པ་ལྟར་རོ། །གསུམ་པ་འབྱུང་ཚུལ་ནི།
མ་རིག་པ་ལ་རྒྱུ་མེད་ན་འཁོར་བ་ཐོག་མ་ཅན་དུ་འགྱུར་ལ། རྒ་ཤི་ལ་འབྲས་བུ་
མེད་ན་ལམ་མ་བསྒོམས་ཀྱང་འཁོར་བ་མཐའ་ཅན་དུ་འགྱུར་ཞིང་། དེ་དག་ལ་
རྒྱུ་འབྲས་ལ་སོགས་པ་ཡོད་ན་ཡན་ལག་བཅུ་གཉིས་ལས་མང་བར་འགྱུར་རོ་ཞེ་
ན། དེ་ལྟ་བུའི་སྐྱོན་མེད་དེ། མཛོད་ལས། ཉོན་མོངས་གསུམ་མོ་ལས་གཉིས་
སོ། །གཞི་བདུན་དེ་བཞིན་འབྲས་བུ་ཡིན། །ཞེས་པ་ལྟར་བཅུ་གཉིས་པོ་ཡང་གསུམ་
དུ་འདུ་ཞིང༌། དེའང་དབུ་མ་རྟེན་འབྲེལ་སྙིང་པོར། དང་པོ་བརྒྱད་པ་དགུ་ཉོན་
* 94 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
མོངས། །གཉིས་པ་བཅུ་པ་ལས་ཡིན་ཏེ། །ལྷག་མ་བདུན་ནི་སྡུག་བསྔལ་ལོ། །
ཞེས་པ་ལྟར། དང་པོ་མ་རིག་པ་དང་བརྒྱད་པ་སྲེད་པ་དགུ་བ་ལེན་པ་གསུམ་ཉོན་
མོངས་པ་དང༌། གཉིས་པ་འདུ་བྱེད་དང་བཅུ་བ་སྲིད་པ་གཉིས་ལས་དང༌། ལྷག་མ་
རྣམ་ཤེས་སོགས་བདུན་སྐྱེ་བའི་ཀུན་ནས་ཉོན་མོངས་པ་ཡིན་ལ། དེ་རྣམས་ཀྱི།
གསུམ་པོ་དག་ལས་གཉིས་འབྱུང་སྟེ། །གཉིས་ལས་བདུན་འབྱུང་བདུན་ལས་
ཀྱང་། །གསུམ་འབྱུང་སྲིད་པའི་འཁོར་ལོ་དེ། །ཉིད་ནི་ཡང་དང་ཡང་དུ་འཁོར། །
ཞེས་པ་ལྟར་ཉོན་མོངས་གསུམ་གྱིས་ལས་གཉིས་བྱས་པ་ལས་གཞི་བདུན་འབྱུང་
ཞིང་། དེ་དག་ལས་ཀྱང་ཉོན་མོངས་པ་འབྱུང་བས། སྒོ་ང་ལས་བྱ་དང་བྱ་ལས་སྒོ་ང་
ལྟར་ཕན་ཚུན་འཁོར་བའི་ཚུལ་གྱིས་འབྱུང་བའི་ཕྱིར་རོ། །མདོ་འགྲེལ་དུའང་།
གང་གི་དོན་དུ་ཡན་ལག་བཅུ་གཉིས་བསྟན་པ་དེ་ལ་མ་རིག་པ་ལ་རྐྱེན་མི་དགོས་
སོ། །ཞེས་གསུངས་ཤིང༌། དེ་བཞིན་དུ་རྒ་ཤི་ལའང་འབྲས་བུ་བསྟན་མི་དགོས་
ཏེ། ཡན་ལག་བཅུ་གཉིས་ནི། མངལ་སྐྱེས་ཀྱི་སྲིད་པ་གཅིག་གིས་མགོ་མཇུག་
ཚང་བ་ལ་བྱེད་ན་མི་འབྱུང་བ་རྣམས་ཡན་ལག་ཏུ་བསྟན་པའོ། །མདོ་སྡེར། མ་
རིག་པ་ནི་ཚུལ་མིན་ཡིད་ལ་བྱེད་པ་ལས་བྱུང་བའོ། །ཞེས་པ་དང་། སྒྲིབ་པ་ལྔ་
དང་མ་རིག་པ་ཉིད་ལས་བྱུང་བ་དང༌། ལོག་ལྟ་དང་འདོད་ཆགས་ལ་སོགས་པ་
ལས་བྱུང་བར་ཡང་གསུང་མོད། བཅུ་གཉིས་ལས་གཞན་དུ་སྟོན་པ་ནི་མ་ཡིན་
ནོ། །བཞི་བ་ས་མཚུངས་ནི་སྔར་གཞན་སྟོང་བགྲོ་གླེང་ཐེངས་དང་པོའི་དྲིས་ལན་
དུ་བཤད་ཡོད་པས་དེར་ཤེས་པར་བྱའོ། །ས་བཟང་གི་ཀུན་བཏུས་ཀྱི་འགྲེལ་བར།
སྐབས་འདིའི་མ་རིག་པ་མཐོང་སྤང་དང་སྒོམ་སྤང་དག་ལས་གང་ཡིན་སྙམ་ན།
མདོ་འགྲེལ་དུ། བདེན་པ་མཐོང་ལ་འཕེན་པ་མེད། །སྲེད་དང་བྲལ་ན་འབྱུང་བ་
མེད། །ཅེས་པ་དང་། འགྲེལ་པར་ཡང་། བདེན་པ་མ་མཐོང་བ་རྣམས་ཀྱི་རྒྱུད་ལ་
- 195 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
དེ་ཁོ་ནའི་དོན་ལ་རྨོངས་པའི་མ་རིག་པ། ཞེས་པ་དང༌། དོན་གསང་དུ། རྨོངས་
པ་ནི་འདིར་མཐོང་བས་སྤང་བར་བྱ་བའི་མ་རིག་པའོ། །ཞེས་གསུངས་པས་མཐོང་
སྤང་ཡིན་ཏེ། ཡང་སྲིད་འཕེན་པར་བྱེད་པའི་ཉོན་མོངས་པ་ཡིན་པའི་ཕྱིར་རོ། །
དེ་དག་ནི་རྒྱུད་བླར། འཕགས་པས་ན་དང་རྒ་བ་དང༌། །འཆི་བའི་སྡུག་བསྔལ་
རྩད་ནས་སྤངས། །ལས་དང་ཉོན་མོངས་དབང་གིས་སྐྱེ། །དེ་ལ་དེ་མེད་ཕྱིར་དེ་
མེད། །ཅེས་གསུངས་པ་དང་མཐུན་པ་ཉིད། ཅེས་ གསུངས་ ཀྱང་ མདོ་ འགྲེལ་
སོགས་ལས་བདེན་པ་མཐོང་ལ་འཕེན་པ་མེད་གསུངས་པ་ནི་བདེན་པ་མཐོང་
བ་ནས་ལས་གསར་བསགས་མེད་པ་ལ་དགོངས་པ་དང༌། བསྟན་བཅོས་རྒྱུད་
བླ་མའི་གསུངས་ཟིན་ལ་འཕགས་པས་ན་བ་སོགས་སྤངས་པར་གསུངས་པའི་
དགོངས་པ་ནི་ཐེག་ཆེན་འཕགས་པ་ལ་དགོངས་པ་ཡིན་སྙམ་སྟེ། ཐེག་མཆོག་
དབུ་མའི་ཟིན་བྲིས་ལས། བདེན་པ་མངོན་སུམ་མཐོང་བ་རྣམས་ལ་ནི། ཡང་སྲིད་
འཕེན་བྱེད་ཀྱི་ལས་གསར་བ་གསོག་པ་ཅུང་ཟད་ཀྱང་མེད་དོ། །འདིར་བདེན་
པ་མཐོང་བ་ཞེས་པ་ཡང་མ་མཐའི་ས་མཚམས་རྒྱུན་དུ་ཞུགས་པ་ནས་འཇོག་པ་
ཡིན་ཏེ། ཐེག་ཆེན་མཐོང་ལམ་ནམ་ཐོབ་པ་དེའི་ཚེ་ནི། འཕེན་བྱེད་ཀྱི་ལས་གསར་
བ་བསོགས་པ་ལྟ་ཞོག་ཁམས་གསུམ་འཁོར་བའི་ལས་ཉོན་སྡུག་བསྔལ་ཐམས་
ཅད་ཡོངས་སུ་སྤངས་པས། ལུས་ངག་ཡིད་གསུམ་ཡེ་ཤེས་ཀྱི་རང་བཞིན་དུ་གྱུར་
པ་ཡིན་ལ། རང་རྒྱལ་དགྲ་བཅོམ་དང༌། ཉན་ཐོས་ལ་ཡང་དགྲ་བཅོམ་པ་དང་།
ཕྱིར་མི་འོང་དང་། ཕྱིར་འོང་རྣམས་ཀྱིས་ཀྱང་། འཕེན་བྱེད་ཀྱི་ལས་གསར་བ་
མི་བསོག་པ་ལྟ་སྨོས་ཀྱང་ཅི་དགོས། བདེན་པ་མངོན་སུམ་དུ་མཐོང་བ་སློབ་པ་
རྒྱུན་ཞུགས་རྣམས་ཀྱི་ནང་ན་ཡང་འཁོར་བ་འཕེན་བྱེད་ཀྱི་ལས་གསར་བ་གསོག་
པ་འགའ་ཡང་མེད་དོ། །ཞེས་དང༌། རྣལ་འབྱོར་སྤྱོད་པའི་ས་ལས། རྒྱུན་དུ་
- 196 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།།
ཞུགས་པས་ཡན་ལག་དུ་ཞིག་སྤོང་ཞེ་ན། ཐམས་ཅད་ཀྱི་ཕྱོགས་གཅིག་སྟེ་གང་
ཡང་རུང་བ་དང༌། རིལ་གྱིས་སྤོང་བ་ནི་མ་ཡིན་ནོ། །ཕྱིར་མི་འོང་བས་ཡན་ལག་
དུ་ཞིག་སྤོང་ཞེ་ན། འདོད་པ་ན་སྤྱོད་པ་ཐམས་ཅད་དོ། །དགྲ་བཅོམ་པས་ཡན་
ལག་དུ་ཞིག་སློང་ཞེ་ན། ཁམས་གསུམ་ན་སྤྱོད་པ་ཐམས་ཅད་དོ། །ཞེས་སོགས་
གསུངས་པ་དང༌། ཐོག་མའི་མ་རིག་པའི་རྩ་བའི་མ་རིག་པ་ནི། ཐེག་མཆོག་དབུ་
མའི་ཟིན་བྲིས་ལས་ཉོན་ཡིད་ཀྱི་འཁོར་དུ་བྱུང་བའི་མ་རིག་ཡིན་པར་གསུངས་
པས་དེ་ནི་མཐོང་སྤང་ཡིན་པའི་གནས་མེད་པའི་ཕྱིར་རོ། །དེས་ན་སྐབས་འདིའི་
མ་ རིག་ པ་ལ་མཐོང་སྤང་དང་སྒོམ་སྤང་གཉིས་ཀ་ཡོད་དམ་དཔྱད། ལྔ་བ་ངེས་
ཚིག་ནི། ས་སྡེ་ལས། མྱུར་དུ་འཇིག་པ་དང་ལྡན་པར་སྐྱེ་བས་ན་རྟེན་ཅིང་འབྲེལ་
བར་འབྱུང་བའོ། །ཞེས་པ་ལ་སོགས་པ་གསུངས་ཤིང་། མདོ་འགྲེལ་ལས། གསུང་
པའི་དོན་ནི་ཡན་ལག་སྔ་མ་ལ་རྟེན་ཅིང་འབྲེལ་བར་ཕྱི་མ་རྣམས་འབྱུང་བ་ཡིན་
ལ། ཚིག་གསལ་དང་མཛོད་འགྲེལ་མཐུན་པར། པྲ་ཏི་ཏྱ་ཕྲད་ནས། ས་མུ་པཱ་ད་
འབྱུང་བ་ཡིན་པས། རྒྱུ་དང་རྐྱེན་ཕྲད་ཅིང་ཚོགས་པ་ལ་ལྟོས་ནས་འབྲས་བུ་རྣམས་
འབྱུང་བ་ནི་རྟེན་ཅིང་འབྲེལ་བར་འབྱུང་བའོ། །ཞེས་བསྟན་ཏོ། ། རྟེན་ འབྲེལ་
བསྟན་ པ་ ཡང་ བྱེད་པོ་ཚངས་པ་ལ་སོགས་པའི་ཀུན་སློང་ལས་བྱུང་བ་བསལ་བའི་
ཆེད་དུ། མདོ་ལས། འདི་ཡོད་ན་འདི་འབྱུང་ཞེས་པ་ལྟར། རྐྱེན་ཚོགས་པ་ཡོད་
ན་འབྲས་བུ་འབྱུང་གི འདི་བསྐྱེད་པར་བྱའོ་སྙམ་པའི་བློའི་གཡོ་བ་མེད་པའི་རྐྱེན་
ལས་བྱུང་བ་དང་། གཡོ་བ་ལས་མ་བྱུང་ཡང་བདག་སོགས་རྟག་པ་ལས་འབྱུང་
བ་བསལ་བའི་ཆེད་དུ། འདི་སྐྱེས་པའི་ཕྱིར་འདི་སྐྱེས་ཞེས་པ་ལྟར། སྐྱེ་ལྡན་
འཇིག་པར་ངེས་པ་མི་རྟག་པའི་རྐྱེན་ལས་བྱུང་བ་དང་། གཡོ་བ་མེད་ཅིང་མི་
རྟག་པ་ལས་འབྱུང་ཡང་རྐྱེན་གང་རུང་ལས་འབྲས་བུ་ཐམས་ཅད་འབྱུང་བ་བསལ་
197-



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
པའི་ཆེད་དུ། མ་རིག་པའི་རྐྱེན་གྱིས་འདུ་བྱེད་ཅེས་པ་ལྟར། རང་རང་གི་འབྲས་
བུ་སྐྱེད་ནུས་པའི་རྐྱེན་ལས་བྱུང་བའི་ཕྱིར་རྟེན་འབྲེལ་གྱི་མཚན་ཉིད་ཅན་དུ་འགྱུར་
རོ། །མདོར་ན། རྐྱེན་དུ་འོས་པ་ལས་སྐྱེ་བ་ཞེས་པ་སྟེ། འདིས་ནི་ཕྱི་ནང་གི་རྟེན་
འབྲེལ་ཐམས་ཅད་ཀྱི་མཚན་ཉིད་བསྟན་ཞིང༌། ཀུན་ནས་ཉོན་མོངས་ཅན་ནང་
གི་རྟེན་འབྲེལ་གྱི་མཚན་ཉིད་ནི། སེམས་ཅན་གྱི་རྒྱུད་ཀྱིས་བསྡུས་པའི་ཟག་བཅས་
རྐྱེན་ལས་སྐྱེས་པའོ། །དྲུག་པ་ཡན་ལག་རྣམས་ཀྱི་ངོ་བོ་བཤད་པ་ལ། མདོར་
བསྟན་པ་དང་རྒྱས་བཤད་གཉིས་ལས། དང་པོ་ནི། མ་རིག་པ་ནི་ཡང་སྲིད་ཀྱི་
རྒྱུ་ལས་ཀུན་ནས་སློང་ནུས་གང་ཞིག་རིག་པ་ཡེ་ཤེས་ཀྱི་མི་མཐུན་ཕྱོགས་སུ་གྱུར་
བའི་སེམས་བྱུང་སྒྲིབ་པའི་བདག་ཉིད་དེ། མདོ་འགྲེལ་དུ། ཡོད་པ་དག་ནི་འགོག་
པ་དང་། །གཞན་པ་ཉིད་དང་འདྲ་བ་དང༌། །སྨད་དང་ཉུང་དང་བྲལ་དོན་དང༌། །
གཉེན་པོ་རྣམས་ལ་འདི་ཡིན་ནོ། །ཞེས་དགག་སྒྲ་དོན་བདུན་ལ་འཇུག་པར་
གསུངས་པ་ལས། འདིར་ནི། རིག་མི་མཐུན་ཆོས་གཞན་མ་རིག །མི་མཛའ་མི་
བདེན་ལ་སོགས་བཞིན། །ཞེས་པ་ལྟར་རིག་པའི་མི་མཐུན་པ་ལ་མ་རིག་པ་ཞེས་
བརྗོད་པའོ། །འདུ་བྱེད་ནི་ཡང་སྲིད་འཕེན་པར་ནུས་པའི་སྒོ་གསུམ་གྱི་ལས་
བསོད་ནམས་དང་བསོད་ནམས་མ་ཡིན་པ་དང་མི་གཡོ་བའི་འདུ་བྱེད་རྣམས་
སོ། །རྣམ་པར་ཤེས་པ་ནི་ལས་ཀྱི་བག་ཆགས་དང་ལྡན་པའི་ཀུན་གཞི་སྟེ། དེའང་
ས་བོན་བཞག་ཙམ་རྒྱུ་དུས་ཀྱི་རྣམ་ཤེས་དང་། ནུས་པ་བརྟས་ནས་སྐྱེ་གནས་སུ་
ཁྲིད་པའི་ཚེ་འབྲས་བུའི་དུས་ཀྱི་རྣམ་ཤེས་སོ། །མིང་གཟུགས་ནིཀུན་གཞིའི་རྣམ་
ཤེས་མངལ་དུ་ཞུགས་པ་ལས་གྲུབ་པའི་མིང་བཞི་དང་གཟུགས་ཀྱི་ཕུང་པོ་དབང་
པོ་མ་དོད་ཀྱི་བར་རྣམས་སོ། །སྐྱེ་མཆེད་དྲུག་ནི་དེར་མིང་དང་གཟུགས་འཕེལ་
བ་ལས་མིག་ལ་སོགས་པའི་དབང་པོ་དྲུག་ཚང་བའོ། །རེག་པ་ནི་གསུམ་འདུས་
- ]98



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
།
ནས་བདེ་སོགས་འབྱུང་བ་དང་མཐུན་པའི་དབང་པོའི་འགྱུར་བ་ཡུལ་ཡོངས་སུ་
གཅད་པ་སྟེ་མིག་གི་འདུས་ཏེ་རེག་པ་ལ་སོགས་པའོ། །ཚོར་བ་ནི་རེག་པ་ལ་
བརྟེན་ནས་སིམ་པ་དང་གདུང་བ་དང་གཉིས་ཀ་མ་ཡིན་པ་ཉམས་སུ་མྱོང་བ་སྟེ་མིག་
གི་འདུས་ཏེ་རེག་པའི་རྐྱེན་གྱིས་བྱུང་བའི་ཚོར་བ་ལ་སོགས་པའོ། །སྲེད་པ་ནི་ཚོར་
བས་བདེ་སོགས་མྱང་བ་རྣམས་ལ་བླང་དོར་དུ་འདོད་ཆགས་ཤིང་ཞེན་པ་སྟེ།
འདོད་པ་དང་གཟུགས་དང་གཟུགས་མེད་པའི་སྲེད་པ་རྣམས་སོ། །ལེན་པ་ནི་སྲེད་
པ་འཕེལ་པ་ལས་དངོས་སུ་བླང་དོར་གྱི་སྒོ་ནས་རྩོད་ཅིང་ཡང་སྲིད་ཉེ་བར་ལེན་
པར་བྱེད་པ་སྟེ། འདོད་པ་དང་ལྟ་བ་དང་ཚུལ་ཁྲིམས་བརྟུལ་ཞུགས་དང་བདག་
ཏུ་སྨྲ་བའི་ཉེ་བར་ལེན་པ་རྣམས་ཡིན་ལ། དང་པོས་འདོད་པ་དང་། གཞན་གསུམ་
གྱིས་ཁམས་ཐམས་ཅད་དུ་སྡུག་བསྔལ་འགྲུབ་པར་བྱེད་པའོ། །སྲིད་པ་ནི་ཀུན་
གཞིའི་རྣམ་ཤེས་ཉེར་ལེན་དང་བཅས་པ་ལས། ལས་ཀྱི་ས་བོན་ནུས་པ་མཐུ་
ཆེན་དུ་འཕེལ་ནས། ཡང་སྲིད་སྐྱེ་བ་བསྐྱེད་ངེས་སུ་གྱུར་པ་སྟེ། མདོ་ལས། འགྲོ་
བ་རྒྱུད་ལྔའི་སྲིད་པ་དང་བར་དོའི་སྲིད་པ་དང་ལས་ཀྱི་སྲིད་པ་རྣམས་གསུངས་
པ་ལས། འདི་ནི་ལས་ཀྱི་སྲིད་པ་ཡིན་ལ། དབྱེ་ན་ཁམས་གསུམ་གྱི་སྲིད་པ་གསུམ་
མོ། ། སྐྱེ་བ་ནི་ལས་ཀྱིས་སྲིད་པ་སྟོབས་ལྡན་ལས་ཕུང་པོ་གསར་དུ་མངོན་པར་
འགྲུབ་པ་སྟེ་སྲོག་དང་བཅས་པར་སྐྱེ་བའོ། །རྒ་ཤི་ནི། སྐྱེས་ཕྱིན་ཆད་ལང་ཚོ་འགྱུར་
བ་དང་བཅས་ཤིང་མཐར་སྲོག་ཀྱང་འགགས་པའོ། །
གཉིས་པ་ཡན་ལག་རྣམས་ཀྱི་ངོ་བོ་རྒྱས་པརབཤད་པ་ནི། སྤྱིར་མ་རིག་
པའི་ངོ་བོ་ཁྱད་ཆོས་གསུམ་དང་ལྡན་པ་སྟེ། ཤེས་པ་གང་ཞིག་རང་གི་ཡུལ་ལ་
དམིགས་པ་དང་
། ཡུལ་དེའི་རྣམ་པ་ཤིན་ཏུ་མི་གསལ་བ་དང་། དེ་ཉིད་སེམས་
199



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
རྒྱུད་རབ་ཏུ་མ་ཞི་བ་ཉོན་མོངས་པ་སྐྱེ་བའི་སྒོར་གྱུར་པ་སྟེ། ཁྱད་ཆོས་གསུམ་
དང་ལྡན་ནོ། །དེ་ཡང་མ་རིག་པའི་སྐད་དོད་ལ། ཨ་བི་ཏྱ་ཞེས་པ་ཡོད་པ་ལས།
བི་ཏུ་རིག་པ་དང་། ཨ་ཡིག་ནི་དགག་པའི་དོན་ཏེ། དེ་ཡང་སྤྱིར་རིག་པའི་དགག་སྒྲ་
ཙམ་ཞིག རིག་པ་དང་བྲལ་བ་དང་། རིག་པ་ཆུང་བ་དང༌། རིག་པ་ངན་པ་དང་།
རིག་པ་ལས་གཞན་དུ་འགྱུར་བ་དང༌། རིག་པ་མེད་ཙམ་དང༌། རིག་པ་མ་ཡིན་
ཙམ་སྟེ། རྣམ་གྲངས་བདུན་ཙམ་ཞིག་ལ་འཇུག་པར་གསུངས་ཀྱང་། འདིར་ནི་རིག་
པའི་འགལ་ཟླ་མི་མཐུན་ཕྱོགས་སུ་གྱུར་པ་ཞིག་ལ་མ་རིག་པར་འཇོག་པ་ཡིན་
ཏེ། རིག་པའི་མི་མཐུན་ཕྱོགས་ཆོས་གཞན་ཞེས་གསུངས་པ་ལྟར་རོ། །སྤྱིར་དེ་ལྟ་བུའི་
མ་རིག་པ་དེ་ཡང༌། ཉོན་མོངས་པ་ཅན་གྱི་མ་རིག་པ་དང་། ཉོན་མོངས་པ་ཅན་
མ་ཡིན་པའི་མ་རིག་པ་གཉིས་ལས། ཕྱི་མ་དེ་ནི་ཐམས་ཅད་མཁྱེན་པ་ཐོབ་པ་
ལ་གེགས་བྱེད་པ་ཤེས་བྱའི་སྒྲིབ་པ་ཡིན་ལ། དང་པོ་ནི་འཁོར་བའི་རྒྱུར་གྱུར་
ཅིང་ཐར་བ་ཐོབ་པ་ལ་སྒྲིབ་པར་བྱེད་པ་ཉོན་མོངས་པའི་སྒྲིབ་པའོ། །ཡན་ལག་
བཅུ་གཉིས་ཀྱི་མ་རིག་པ་འདི་ལ། རྩ་བའི་མ་རིག་པ་ནི་ཉོན་ཡིད་ཀྱི་འཁོར་དུ་
བྱུང་བའི་བདག་ཏུ་རྨོངས་པ་དེ་ཉིད་ཡིན་ལ། དེ་ནི་ཁ་ནང་ལྟ་བའི་ཤེས་པ་ཡིན་
པའི་ཕྱིར། དེས་ཉོན་མོངས་པ་དང་། ལས་དངོས་སུ་བསྐྱེད་པར་མི་བྱེད་ལ། ཡིད་
ཀྱི་རྣམ་ཤེས་ཀྱི་འཁོར་ན་བདག་ཏུ་རྨོངས་པ་ཞིག་ཡོད་པ་དེ་ལས་ཉོན་མོངས་པ་
ཆགས་སྡང་རྨོངས་པ་གསུམ་སྐྱེ་བ་དང་། མི་དགེ་པའི་ལས་བསོགས་པ་འབྱུང་
བ་ཡིན་ཞིང་། དགེ་བ་ཟག་བཅས་རྣམས་བདག་ཏུ་རྨོངས་པ་དེས། དེའི་དུས་ཀྱི་
ཀུན་སློང་བྱས་ཏེ་བསོག་པ་མ་ཡིན་ལ། དེ་ལས་ཆགས་སྡང་རྨོངས་གསུམ་གྱི་ཉོན་
མོངས་པ་གཞན་སྐྱེས་ནས་དེས་ཀུན་ནས་བསླངས་ཏེ་བསགས་པ་ཡང་མ་ཡིན་
ཏེ། དགེ་བ་རྣམས་ནི་མཐའ་གཅིག་ཏུ་འདོད་ཆགས་མེད་པ་དང་། ཞེ་སྡང་མེད་
= 200 -



གཞན་སྟོང་དྲིས་ལན་སྐལ་བཟང་རྒྱན་ཕྲེང༌།
པ་དང་། གཏི་མུག་མེད་པ་སྟེ། མེད་པ་གསུམ་ལས་སྐྱེ་དགོས་པའི་ཕྱིར་རོ། །དེ་
ལྟར་ན་ཡིད་ཤེས་ཀྱི་འཁོར་དུ་བྱུང་བའི་བདག་ལ་རྨོངས་པ་དེའི་གྲོགས་སུ་བདག་
ལ་ཆགས་པ་ཞིག་ཡོད་པ་ཡིན་ལ། དེའི་མཐུ་ལས་བདག་ལེགས་སུ་འདོད་པ་ཞིག་
སྐྱེ་བ་ཡིན་ཞིང་། དེ་ཙམ་ཞིག་ནི་མི་དགེ་བ་ཡང་མ་ཡིན་ལ། བདག་ལེགས་
པར་འདོད་པས་བསམ་པས་ཀུན་ནས་བསླངས་ཏེ། རང་ཉིད་ཚེ་རབས་གཞན་
དང་གཞན་དག་ཏུ་བདེ་ཞིང་སྐྱིད་པར་འདོད་པས། དགེ་བའི་རྩ་བ་རྣམ་པ་
གསུམ་བསྐྱེད་དེ། དེས་ཀུན་ནས་བསླངས་ཏེ། ཚུལ་ཁྲིམས་བསྲུང་བ་སོགས་
དགེ་བའི་འདུ་བྱེད་སྒྲུབ་པ་ཡིན་ནོ། །དེ་ལྟར་ན་ལས་དེ་ལྟ་བུ་ནི་དེ་དུས་ཀྱི་ཀུན་སློང་
རྩ་བ་གསུམ་གྱི་ཀུན་ནས་སློང་བ་ཡིན་ཡང་། རྒྱུ་དུས་ཀྱི་ཀུན་སློང་མ་རིག་པས་བྱས་
པའོ། །དེས་བྱིན་གྱིས་རླབས་པའི་ཕྱིར་ལས་དེ་ལ། མ་རིག་པ་དང་མཚུངས་པར་
ལྡན་པའི་ལས་དང་། དེས་ཀུན་ནས་སློང་བའི་བདག་བདེ་ལེགས་སུ་འདོད་པ་
དང་། རྩ་བ་གསུམ་པོ་ཡང་མ་རིག་པའི་ཡན་ལག་ཅེས་བྱའོ། །དེས་ན་ཐོག་མའི་
མ་རིག་པ་ནི་རང་གི་ཀུན་ནས་སློང་བྱའི་འཕེན་བྱེད་ལས་ཀྱི་ཐོག་མའི་ཀུན་སློང་དུ་
གྱུར་བའི་སེམས་བྱུང་རྨོངས་བ་ཞིག་ཡིན་ནོ། །འགའ་ཞིག་མ་རིག་པ་ངོས་འཛིན་
འཇིག་ཚོགས་ལ་ལྟ་བར་མཛད་པ་ནི། རྣམ་པ་གསལ་བའི་ཕྱོགས་ནི་སྨོས་པ་ཙམ་
ཡིན་གྱི། དེ་ཉིད་མ་རིག་པའི་མཚན་གཞིར་ངོས་འཛིན་ན་ནི། བཅོམ་ལྡན་འདས་
ཀྱིས་ཉོན་མོངས་པ་བཅུའི་རྣམ་བཞག་གསུངས་པ་གྲངས་མ་ཚང་བར་འགྱུར་ཏེ།
འཇིག་ལྟ་དང་མ་རིག་པ་གཉིས་གཅིག་ཡིན་པའི་ཕྱིར་དང་། དེ་བཞིན་དུ་རྩ་བའི་
ཉོན་མོངས་པ་དྲུག་གི་གྲངས་ཀྱང་མ་ཚང་བར་ཐལ་བའི་སྐྱོན་འཇུག་གོ །དེ་
ལྟར་ན་འཇིག་ཚོགས་ལ་ལྟ་བ་དེ་ཉིད། མ་རིག་པ་དང་རྗེས་སུ་འབྲེལ་ཞིང་། དེ་
རྣམ་པ་ཤིན་ཏུ་གསལ་བའི་ཕྱིར་རྣམ་པ་གསལ་ཕྱོགས་ནས་སྨོས་པའོ། །ཞེས་
- 201 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཐེག་མཆོག་དབུ་མའི་ཟིན་བྲིས་ལས་གསུངས་སོ། །དེ་ལ་རྣམ་འགྲེལ་གྱི་འགྲེལ་
བ་རིན་ཆེན་ཕྲེང་བ་ལས། འཇིག་ ལྟ་ཆོས་ཅན། མ་རིག་པ་ཡིན་ཏེ། རིག་ པ་
བདག་མེད་རྟོགས་པའི་ཤེས་རབ་ཀྱི་མི་མཐུན་ཕྱོགས་དངོས་ཡིན་པའི་ཕྱིར།
ཞེས་དང༌། དེས་ན་འཇིག་ལྟ་མ་རིག་པ་འཐད་དེ། ཞེས་སོགས་གསུངས་པས་
ཅུང་ཟད་དཔྱད་རྒྱུ་སྣང་ངོ༌། །ཡན་ལག་གཉིས་པ་འདུ་བྱེད་ཀྱི་ལས་ནི་རང་ཡིན་
གྱི་ བསོད་ནམས་ཀྱི་ལས་དང་། བསོད་ནམས་མ་ཡིན་པའི་ལས་དང་། མི་གཡོ་
བའི་ལས་དང་གསུམ་ཡིན་ཞིང་། དང་པོ་ནི་འདོད་ཁམས་ཀྱི་ལས་དགེ་བ་རྣམས་
དང༌། གཉིས་པ་ནི། འདོད་པའི་ཁམས་ཀྱི་ལས་མི་དགེ་བ་རྣམས་དང་། གསུམ་
པ་ནི། ཁམས་གོང་མ་གཉིས་འགྲུབ་བྱེད་ཀྱི་ལས་སོ། །དེ་ལ་མི་གཡོ་བར་འཇོག་
པའི་རྒྱུ་མཚན་ཡང་། ལས་ཀྱི་རྣམ་པར་སྨིན་པ་གཞན་དུ་གཡོ་བ་མེད་པས་ན་དེ་
སྐད་ཅེས་བྱ་སྟེ། དེ་ཡང་ལས་དེ་ཉིད་མཉམ་བཞག་གི་ཏིང་ངེ་འཛིན་ཡིན་ཞིང་།
དེས་ཁམས་གོང་མ་གཉིས་སུ་འཕངས་པ་ན། སྲིད་པ་བར་མ་སོགས་སུ་རྐྱེན་གྱི་
སྟོབས་ཀྱིས་འགྲོ་བ་རིགས་མཐུན་པ་དང་། རིགས་མི་མཐུན་སོགས་སུ་སྐྱེ་བ་
ལེན་པར་མི་འགྱུར་བར་འཕངས་པ་བཞིན་དུ་གདོན་མི་ཟ་བར་དེ་ཉིད་དུ་སྐྱེ་
བ་ལེན་པ་ཡིན་ལ། བསོད་ནམས་དང་བསོད་ནམས་མ་ཡིན་པའི་ལས་ཀྱིས་འཕངས་
པ་ལ་ནི། བར་མ་དོར་རྐྱེན་གྱིས་ཡོངས་སུ་བསྒྱུར་ཏེ། རིགས་མཐུན་དང་རིགས་
མི་མཐུན་གྱིས་འགྲོ་བ་གཞན་དང་གཞན་དག་ཏུ་སྐྱེ་བ་ལེན་པ་ཡོད་པ་ཡིན་ནོ། །
དེས་ན་གཉིས་པ་འདུ་བྱེད་ཀྱི་ལས་ནི་སྲིད་པ་འཕེན་པར་བྱེད་པའི་སེམས་བྱུང་
སེམས་པའོ། །དེ་ལ་བག་ཆགས་ཡོད་མེད་དཔྱད་པར་བྱའོ།། །
གསུམ་པ་རྣམ་ཤེས་ཀྱི་ཡན་ལག་ནི། ཀུན་གཞི་རྣམ་ཤེས་ཀྱི་སྟེང་དུ། ལས་
ཀྱི་བག་ཆགས་ཡོངས་སུ་བཞག་པས། རྣམ་ཤེས་དེ་ཉིད་ཡོངས་སུ་འགྱུར་བའི་ཆ་
- 202 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
།
ཡིན་ལ། དེ་ལ་ཡང་རྒྱུ་དུས་ཀྱི་རྣམ་ཤེས་དང་། འབྲས་བུའི་དུས་ཀྱི་རྣམ་ཤེས་
གཉིས་སུ་ཡོད་དོ། །དེས་ན་གསུམ་པ་རྣམ་ཤེས་ནི་འཕེན་ བྱེད་ ལས་ ཀྱི་ བག་
ཆགས་བགོ་གཞིའམ་དེའི་འཕངས་བའི་རྒྱུན་བརྟན་པའི་རྣམ་སྨིན་གྱི་རྣམ་ཤེས་
ཡིན་ ནོ། །ཡན་ལག་བཞི་བ་མིང་གཟུགས་ནི་མིང་ཞེས་པ། མིང་བཞིའི་ཕུང་པོ་
ཡིན་ལ། དེ་ཡང་ཚོར་བ་སོགས་ཕུང་པོ་ཕྱི་མ་བཞིའོ། །དེ་རྣམས་མིང་བཞིའི་ཕུང་
པོར་འཇོག་པའི་རྒྱུ་མཚན་ཡང་གཟུགས་ཕུང་ནི་དབང་ཤེས་ལྔའི་སྤྱོད་ཡུལ་དུ་
མངོན་སུམ་དུ་གྱུར་པས་ན། མིང་ལ་བརྟེན་ནས་རྟོགས་མི་དགོས་ལ། ཕུང་པོ་
ཕྱི་མ་བཞི་ནི། གཞན་གྱི་རྒྱུད་ལ་ཡོད་པས། མིང་ལ་བརྟེན་ནས་རྟོགས་དགོས་
པ་ཡིན་ཏེ། དཔེར་ན་གང་ཟག་ཞིག་གི་རྒྱུད་ལ་ཚོར་བ་བདེ་སྡུག་བཏང་སྙོམས་ཀྱི་
རྣམ་པ་གང་ཤར་བ་དེ། གཞན་གྱིས་མངོན་སུམ་དུ་མི་རྟོགས་པར། ཚོར་བ་བདེ།
སྡུག་བཏང་སྙོམས་འདི་ལྟ་བུ་ཞིག་བྱུང་ཞེས་པའི་ངག་ལ་བརྟེན་ནས་རྟོགས་དགོས་
པའི་ཕྱིར་རོ། །དེ་ལྟར་མིང་གཟུགས་ཀྱི་ཡན་ལག་འདི་ཉིད་མངོན་གྱུར་དུ་བྱུང་
བ་ནི། ཀུན་གཞི་རྣམ་ཤེས་ཉིད་མངལ་དུ་ཉིང་མཚམས་སྦྱོར་ཏེ་ཕ་མའི་ཁུ་ཁྲག་
གཉིས་ཀྱི་དབུས་སུ་ཞུགས་པ་ཁུ་ཁྲག་གཉིས་འདུས་ཀྱི་ཚོགས་པ་སྟེ། དབང་བོ་
དྲུག་ཚང་བ་མ་ཡིན་ཡང་། གཟུགས་སྒྲ་དྲི་རོ་རེག་བྱ་འདུས་པའི་ངོ་བོ་འབྱུང་བ་
ལས་གྱུར་པའི་འབྲས་གཟུགས་ཡིན་པས་ན། དེ་ནི་གཟུགས་ཀྱི་ཕུང་པོ་དང་། ཚོར་
བ་དང༌
། འདུ་ཤེས་དང་
། འདུ་བྱེད་ཀྱི་ཕུང་པོ་གསུམ་ནི་ཀུན་གཞི་རྣམ་ཤེས་ཀྱི་
འཁོར་དུ་གྱུར་པའི་ཀུན་འགྲོ་ལྔའི་ནང་ཚན་དེ་ཉིད་ཡིན་ལ། རྣམ་ཤེས་ཀྱི་ཕུང་པོ་
ནི་ཀུན་གཞི་རྣམ་ཤེས་ཉིད་དོ། །མིང་གཟུགས་ཀྱི་གནས་སྐབས་འདི་དག་ཏུ་ཡིད་
ཀྱི་རྣམ་པར་ཤེས་པ་ནི་མེད་དོ། །ཡིད་ཤེས་འབྱུང་བ་ལ། སྔོན་དུ་ཡིད་ཀྱི་དབང་
པོ་དགོས་ཤིང་། དེའི་སྔོན་དུ་དབང་ཤེས་ལྔ་སྐྱེ་བ་སྔོན་དུ་འགྲོ་དགོས་ཏེ། དྲུག་
- 203 -



ཀུན་མཁྱེན་དགོངས་རྒྱན།
།
དེབ་ཕྲེང་བདུན་པ།
པོ་འདས་མ་ཐག་པ་ཡི། །རྣམ་ཤེས་གང་ཡིན་དེ་ཡིད་དོ། །ཞེས་གསུངས་པ་ལྟར་
ཡིན་པ་ལ་སྐྱེ་མཆེད་དྲུག་མ་དོད་པར་དབང་ཤེས་ལྔ་སྐྱེ་བ་མེད་པའི་ཕྱིར་རོ། །དེ་
ལྟར་ནུར་ནུར་པོ་དང་། མེར་མེར་པོ་དང༌། གོར་གོར་པོ་དང༌། འཁྲང་གྱུར་དང༌།
རྐང་ལག་རྣམ་པར་འགྱུར་བ་སྟེ། མངལ་གྱི་གནས་སྐབས་ལྔ་ནི་མིང་གཟུགས་
ཡན་ལག་གོ། །
དེས་ན་བཞི་བ་མིང་གཟུགས་ནི་འཕེན་བྱེད་ལས་ཀྱི་འཕང་བའི་
འཕངས་འབྲས་དང་པོའི་ཕུང་པོའོ། །ཡན་ལག་ལྔ་པ་སྐྱེ་མཆེད་དྲུག་ནི། དེའི་རྗེས་
སུ་དབང་པོ་དྲུག་ཡོངས་སུ་དོད་པའི་སྐྱེ་ མཆེད་ དོ། །དེས་ ན་ ཡན་ ལག་ ལྔ་པ་ནི་
འཕེན་བྱེད་ལས་ཀྱི་འཕང་བའི་འཕངས་འབྲས་གཉིས་པའི་སྐྱེ་མཆེད་གང་ཡིན་
པའོ། །ཡན་ལག་དྲུག་པ་རེག་པ་ནི། མངལ་ནས་ཕྱིར་བཙས་ཏེ་ཡུལ་དང་དབང་
པོ་དང༌། རྣམ་པར་ཤེས་པ་གསུམ་འདུས་པའི་རེག་པ་འབྱུང་བ་ཡིན་ཞིང་།དེ་ཡང་
རེག་པ་ནི། རྣམ་ཤེས་ཡུལ་དང་འཕྲད་པ་ལས་ཡུལ་དེས་ཤེས་པར་འགྱུར་བའི་ཆ་
ཞིག་བྱུང་བ་དེའོ། །དེས་ན་ དྲུག་ པ་རེག་ པ་ནི་ འཕེན་ བྱེད་ལས་ ཀྱི་འཕང་བའི་
འཕངས་ འབྲས་གསུམ་ པའོ། །ཡན་ལག་བདུན་པ་ཚོར་བ་ནི་ཡུལ་དབང་རྣམ་
ཤེས་གསུམ་འདུས་པའི་རེག་པ་འབྱུང་བའི་རྗེས་སུ། ཚོར་བ་འབྱུང་བ་ཡིན་ཏེ།
དེ་ཡང་དཔེར་ན། མིག་གི་དབང་པོ་དང་། ཡུལ་གཟུགས་ཡིད་དུ་འོང་བའི་རྣམ་
པ་དང༌། མིག་གི་རྣམ་པར་ཤེས་པ་གསུམ་འདུས་པ་ལས། ཡུལ་ཡིད་འོང་དེ།
མིག་གི་རྣམ་པར་ཤེས་པས་ཡོངས་སུ་གཅོད་པའི་རེག་པ་འབྱུང་བ་ཡིན་ཞིང་དེའི་
རྗེས་སུ་ཡུལ་དེ་ཤེས་པས་ཉམས་སུ་མྱོང་བའི་ཚོར་བ་བདེ་བ་འབྱུང་བ་ཡིན་ནོ། །
ཡིད་དུ་མི་འོང་བ་དང་། བར་མ་ལ་བརྟེན་ནས་སྡུག་བསྔལ་དང༌། བཏང་སྙོམས་
ཀྱི་རེག་ཚོར་འབྱུང་ཚུལ་ཡང་ཤེས་པར་བྱ་ཞིང༌། དེ་བཞིན་དུ་དབང་ཤེས་གཞན་
24 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
རྣམས་ལ་མཚོན་པར་བྱ་སྟེ། དྲུག་པོ་དེ་རྣམས་ལ་བདེ་སྡུག་བཏང་སྙོམས་གསུམ་
གྱིས་དབྱེ་བས། ཡིད་ཉེ་བར་རྒྱུ་བ་བཅོ་བརྒྱད་ཅེས་བྱའོ། །དེས་ན་བདུན་པ་ཚོར་བ་
ནི་འཕེན་བྱེད་ལས་ཀྱི་འཕང་བའི་འཕངས་འབྲས་བཞི་པའོ། །ཡན་ལག་བརྒྱད་
པ་སྲེད་པ་ནི། ཚོར་བ་བདེ་སྡུག་བཏང་སྙོམས་གསུམ་ལ་སྲེད་ཅིང་ཞེན་པ་ཡིན་
ལ། དེ་ཡང་བདེ་བ་ལ་མི་འབྲལ་བར་སྲེད་པ་དང་། སྡུག་བསྔལ་ལ་འབྲལ་འདོད་
ཀྱི་སྲེད་པ་དང་བཏང་སྙོམས་ལ་མི་འབྲལ་བར་འདོད་པའི་སྲེད་པ་སྐྱེ་བ་ཡིན་
ཞིང་། ཡང་ན་སྲེད་པ་ལ་འདོད་པའི་སྲེད་པ་དང་། སྲིད་པའི་སྲེད་པ་དང་། འཇིག་
པའི་སྲེད་པ་དང་གསུམ་ལས། ཆོས་མངོན་པ་ལས་ནི་དང་པོ་འདོད་ཁམས་ཀྱི་
དང༌། གཉིས་པ་ཁམས་གོང་མ་གཉིས་ཀྱི་དང༌། གསུམ་པ་ནི་ཕུང་པོ་འདོར་བར་
འདོད་པ་ལ་སྲེད་པ་རྣམས་ཡིན་ཞེས་བཤད་ལ། དཔལ་ཆོས་ཀྱི་གྲགས་པས་ནི།
དང་པོ་གཉིས་མཚུངས་པ་ལ། གསུམ་པ་ནི་ཉེར་སྤྱོད་ཡོངས་སུ་བཟུང་བར་སྲེད་
པ་ལ་བཤད་པས་འདི་འཐད་ཕྱོགས་སུ་བཟུང་ངོ་། །འདོད་པའི་ཁམས་ལ་ནི།
གནས་ལུས་ལོངས་སྤྱོད་གསུམ་ཆར་ལ་སྲེད་པ་ཡོད་ཅིང་། དེ་ལ་བརྟེན་ནས་མི་
དགེ་བ་སྐྱེ་བའང་ཡོད་པ་ཡིན་ལ། ཁམས་གོང་མ་གཉིས་ལ་ལོངས་སྤྱོད་ཀྱི་དངོས་
པོ་མེད་པས་ལོངས་སྤྱོད་ལ་སྲེད་པ་ནི་མེད་ལ། འོན་ཀྱང་གནས་ལུས་གཉིས་ལ་
སྲེད་པ་ཙམ་ཡོད་ཀྱང༌། དེ་ལ་བརྟེན་ནས་མི་དགེ་བ་སྐྱེ་བ་མེད་དོ། །ཡན་ལག་
དགུ་བ་ལེན་པ་ནི། དེ་ལྟར་སྲེད་པ་ལ་བརྟེན་ནས་། ལེན་པ་འབྱུང་བ་ཡིན་ཏེ།
དཔེར་ན་བཟའ་བཏུང་ལོངས་སྤྱོད་སོགས་ཡུལ་ཡིད་འོང་གི་རྣམ་པ་ལ་སྲེད་ཅིང་
ཞེན་པར་གྱུར་པས་ན། དེ་ཉིད་ཡང་དང་ཡང་དུ་འབྱུང་བར་འདོད་པ་དང་། དེ་ཉིད་
ཀྱི་ཐབས་བྱ་བ་རྣམ་པ་སྣ་ཚོགས་པས་སྒྲུབ་པར་བྱེད་པའི་ནུས་པ་ཅན་དེ་ལ་ལེན
པ་ཞེས་བྱའོ། །ལེན་པ་དེ་ལ་ཡང་། འདོད་པའི་ལེན་པ་དང༌། ཚུལ་ཁྲིམས་དང་
205 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
བརྟུལ་ཞུགས་ཉེ་བར་ལེན་པ་དང༌། ལྟ་བའི་ལེན་པ་དང༌། བདག་ཏུ་སྨྲ་བའི་
ལེན་པ་དང་བཞིར་གསུངས་སོ། །ཡན་ལག་བཅུ་པ་སྲིད་པ་ནི། ཡང་སྲིད་མངོན་
པར་འགྲུབ་པར་བྱེད་པའི་ལས་སྟོབས་དང་ལྡན་པས་སོ། །ཡན་ལག་བཅུ་གཅིག་
པ་སྐྱེ་བ་ནི། སྐྱེ་བའི་ཡན་ལག་མངོན་འགྱུར་གྱི་དབང་དུ་བྱས་ན། མངལ་དུ་ཉིང་
མཚམས་སྦྱོར་བཞིན་པ་ནི་སྐྱེ་བ་ཡིན་ལ། ཉིང་མཚམས་སྦྱར་ཟིན་པ་ནི། རྒ་ཤིའི་
ཡན་ལག་ཡིན། ནུར་ནུར་བོ་ལ་སོགས་པའི་གནས་སྐབས་ནས་བཟུང༌། རིམ་
པས་སྐད་ཅིག་སྐད་ཅིག་རྒྱུན་འགྱུར་བ་ནི། རྒས་པ་ཡིན་ལ། འདིར་རྒ་ཤི་ཞེས་
ཡན་ལག་གཅིག་ཏུ་སྡོམ་པ་ཡང་། མ་རྒས་པ་ལ་འཆི་བ་ཡང་ཡོད་པས་ན་དེ་ལྟར་
དུ་གསུངས་སོ། །རྟེན་འབྲེལ་ལུགས་འབྱུང་བཟློག་ཏུ་སྒོམ་ཚུལ་ནི། ཀུན་བཏུས་
འགྲེལ་བ་ཤེས་བྱ་རབ་གསལ་སྣང་བ་ལས། ལུགས་དང་མཐུན་པ་དང་ལུགས་
དང་མི་མཐུན་པ་ཇི་ལྟ་བུ་ཞེ་ན། ཀུན་ནས་ཉོན་མོངས་པའི་དབང་གིས་འཁོར་
བར་འཇུག་ཚུལ་གྱི་ལུགས་དང་མཐུན་པ་ནི་རིམ་པ་ཇི་ལྟ་བ་སྟེ། མདོ་ལས། མ་
རིག་པའི་རྐྱེན་གྱིས་འདུ་བྱེད། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ་ཞེས་པ་
ནས། མཐར་སྐྱེ་པའི་རྐྱེན་གྱིས་རྒ་ཤི་དང་མྱ་ངན་དང་སྨྲེ་སྔགས་འདོན་པ་དང་སྡུག་
བསྔལ་བ་དང་ཡིད་མི་བདེ་པ་དང་འཁྲུག་པ་རྣམས་འབྱུང་སྟེ། དེ་ལྟར་ན་སྡུག་
བསྔལ་གྱི་ཕུང་པོ་ཆེན་པོ་འབའ་ཞིག་པ་འདི་འབྱུང་བར་འགྱུར་རོ་ཞེས་པ་ལྟ་བུ་
དང༌། ལུགས་དང་མི་མཐུན་པ་དང༌། ཞེས་པ་ནི་རིམ་པ་ལྡོག་པ་སྟེ། རྒ་ཤི་ལ
སོགས་པ་སྐྱེ་བ་ལས་འབྱུང་། སྐྱེ་བ་སྲིད་པ་ལས་འབྱུང༌། སྲིད་པ་ལེན་པ་ལས་
འབྱུང་ཞེས་པ་ནས་འདུ་བྱེད་མ་རིག་པ་ལས་འབྱུང་ཞེས་པའི་བར་ཡིན་ཞིང་།
དེ་དག་ཀྱང་རིམ་པའི་སྒོ་ནས་ཆ་གཉིས་སུ་ཕྱེ་བ་མ་གཏོགས་པ་དོན་ནི་འཁོར་
བའི་རྒྱུ་འབྲས་ལ་ཡིད་ཆེས་བསྐྱེད་པར་མཚུངས་པ་ཉིད་དོ། །བདེན་པ་ལ་སྦྱར་
- 206-



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
ནས་རྒ་ཤི་དང་། རྒ་ཤི་ཀུན་འབྱུང་བ་དང་། རྒ་ཤི་འགོག་པ་དང་། རྒ་ཤི་འགོག་པར་
འགྲོ་བའི་ལམ་ཞེས་པ་ལ་སོགས་པ་མས་རིམ་གྱིས་གསུངས་པའི་འགོག་ལམ་ནི་རྣམ་
བྱང་ཡིན་ལ་བདེན་བཞི་ཚང་བའི་ཆེད་དུ་ཞོར་ལས་བྱུང་བའོ། །དེ་བཞིན་དུ་
རྣམ་པར་བྱང་བའི་དབང་གིས་མྱ་ངན་ལས་འདས་པར་འཇུག་ཚུལ་གྱི་ལུགས་དང་
མཐུན་པ་ནི་ཡས་རིམ་གྱིས། མ་རིག་པ་འགགས་ན་འདུ་བྱེད་འགག འདུ་བྱེད་
འགགས་ན་རྣམ་པར་ཤེས་པ་འགག ཅེས་པ་ནས། མཐར་སྐྱེ་བ་འགགས་ན་རྒ་
ཤི་ལ་སོགས་པ་འགག ཅེས་པ་དང་། ལུགས་དང་མི་མཐུན་པ་ནི་མས་རིམ་གྱིས་
གང་མེད་ན་རྒ་ཤི་མི་འབྱུང་། གང་འགགས་ན་རྒ་ཤི་འགག ཅེས་སྐྱེ་བ་འགགས་
ནའོ་ཞེས་པ་ལ་སོགས་པའམ། ཡང་ན་སྐྱེ་བ་འགགས་ན་རྒ་ཤི་འགག སྲིད་པ་
འགགས་ན་སྐྱེ་བ་འགག ཅེས་པ་ནས། མ་རིག་པ་འགགས་ན་འདུ་བྱེད་འགག་
ཅེས་པའི་བར་ཏེ། རིམ་པ་ཙམ་མ་གཏོགས་པ་ནི་མྱ་ངན་ལས་འདས་པ་འཐོབ་
ཚུལ་དུ་གཅིག་པ་ཉིད་དོ། །དེ་ལྟར་རྟོགས་པར་གྱུར་པས་ཀྱང་རྟེན་ཅིང་འབྲེལ་
བར་འབྱུང་བའི་ལུགས་དང་མཐུན་པ་དང་ལུགས་དང་མི་མཐུན་པའི་སྒོམ་ཚུལ་
བསྟན་པར་བལྟའོ། །དེ་ལ་ཁ་ཅིག་མ་རིག་པ་འགགས་པས་འདུ་བྱེད་འགག ཅེས་
པ་ལ་སོགས་པ་ཀུན་ནས་ཉོན་མོངས་ཀྱི་ལུགས་ལྡོག་ཏུ་འཆད་པ་ནི་མི་རིགས་
ཏེ། དེ་ནི་རྣམ་པར་བྱང་བའི་ལུགས་མཐུན་དུ་གསུངས་པའི་ཕྱིར་རོ། །ཞེས་གསུངས་
སོ། །དེ་ཕར་ཕྱིན་མདོ་ལུགས་མ་༢༤ ༢ལས། མ་རིག་པ་འགག་ན་འདུ་བྱེད་
འགག་ཅེས་པ་ནས་སྐྱེ་བ་འགག་ན་རྒ་ཤི་འགག་ཅེས་པའི་བར་དུ་ལུགས་དང་
མི་འཐུན་པ་ལ་སོ་སོར་རྟོགས་པར་བྱེད་དོ། །ཞེས་གསུངས་པས་ཅུང་ཟད་དཔྱད་
རྒྱུ་སྣང་ངོ༌། །དེ་བས་ན་འཁོར་བ་སྤངས་ཏེ་མྱ་ངན་ལས་འདས་པ་ཐོབ་པར་འདོད་
པ་རྣམས་ཀྱིས་ནི་མ་རིག་པ་སྤང་པའི་ཆེད་དུ་ཡང་དག་པའི་ཡེ་ཤེས་བསྐྱེད་པར་
- 2(07 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
བྱ་སྟེ། དབུ་མའི་རྩ་བར། མ་རིག་འགགས་པར་གྱུར་ན་ནི། །འདུ་བྱེད་ཀུན་ཏུ་
འབྱུང་མི་འགྱུར། །མ་རིག་འགགས་པར་འགྱུར་བ་ནི། །ཤེས་པ་དེ་ཉིད་བསྒོམས་
པས་སོ། །ཞེས་པ་ལྟར་རོ། །དེ་ལྟར་རྩ་བ་མ་རིག་པ་འགགས་ན་སྡུག་བསྔལ་
མཐའ་དག་ལས་གྲོལ་བར་འགྱུར་ཏེ། དེ་དང་དེ་ནི་འགགས་གྱུར་པས། །དེ་དང་
དེ་ནི་མངོན་མི་འབྱུང་། །སྡུག་བསྔལ་ཕུང་པོ་འབའ་ཞིག་པ། །དེ་ནི་དེ་ལྟར་ཡང་
དག་འགག །ཅེས་པ་ལྟར་རོ། །གནས་ སྐབས་ པའི་རྟེན་འབྲེལ་ཚེ་གསུམ་ལ་ཡན་
ལག་བཅུ་གཉིས་ཕྲུགས་གཅིག་རྫོགས་པར་འགྱུར་བ་རྒྱུ་འབྲས་ཚར་གཉིས་གསུངས་
པ་འདི་ནི་འཕེན་འགྲུབ་ཀྱི་དབྱེ་བ་མེད་པར་བསྲེས་པ་ཡིན་ཏེ། དེ་ཡང་མ་རིག་
པ་དང་འདུ་བྱེད་གཉིས་རྒྱུ་དང་། དེ་ལས་རྣམ་ཤེས་ནས་ཚོར་བའི་བར་ཡན་ལག་ལྔ་
འབྱུང་བ་ནི། རྒྱུ་འབྲས་ཀྱི་རིམ་པ་ཚར་གཅིག་པ་དང༌། ཡང་རྒྱུ་སྲེད་པ་དང་
ལེན་པ་གཉིས་ལས་འབྲས་བུ་སྲིད་པ་དང༌། སྐྱེ་བ་དང་རྒ་ཤི་རྣམས་འབྱུང་བ་ནི་
རྒྱུ་འབྲས་ཀྱི་རིམ་པ་ཚར་གཅིག་སྟེ། འདི་ལ་ནི་རྒྱུ་འབྲས་ཀྱི་རིམ་པ་ཚར་གཉིས་
སུ་གསུངས་སོ། །ཞེས་ཐེག་མཆོག་དབུ་མའི་ཟིན་བྲིས་ལས་གསུངས་སོ། །དེ་ལྟར་
གསུངས་པའི་དགོས་པ་ཡང་སེམས་ཅན་རྣམས་ཀྱི་སྔོན་གྱི་མཐའ་ལས་རྨོངས་
པ་དང༌། ཕྱི་མའི་མཐའ་ལས་རྨོངས་པ་དང་། ད་ལྟར་གྱི་མཐའ་ལས་རྨོངས་པ་
རྣམས་བཟློག་པའི་ཕྱིར། རྟེན་འབྲེལ་གྱི་རྣམ་བཞག་འདི་ཡང་བཅོམ་ལྡན་འདས་
ཀྱིས་མདོ་སྡེ་རྣམས་ལས་རྒྱ་ཆེར་གསུངས་སོ། །རྨོངས་པ་རྣམ་པ་གསུམ་བཟློག་
པའི་ཚུལ་ཡང་། མཛོད་ལས། སྔོན་དང་ཕྱི་མཐའ་གཉིས་གཉིས་དང༌། །བར་
དུ་བརྒྱད་ཡོངས་རྫོགས་ལྡན་ནོ། །ཞེས་གསུངས་པ་ལྟར་རོ། །མ་རིག་པ་དང་
འདུ་བྱེད་གཉིས་ནི་སྔོན་གྱི་མཐའ་དང་། རྣམ་ཤེས་ནས་སྲིད་པའི་བར་བརྒྱད་ནི་བར་གྱི་
མཐའ་དང༌། སྐྱེ་བ་དང་རྒ་ཤི་གཉིས་ནི་ཕྱི་མའི་མཐའོ། །ཚེ་གཅིག་ལ་རྟེན་འབྲེལ་
- 208 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
ཡན་ལག་བཅུ་གཉིས་རྫོགས་པར་འགྱུར་བ་ནི། མཐོང་ཆོས་མྱོང་འགྱུར་གྱིས་
དབང་དུ་བྱས་པ་སྟེ། དཔེར་ན་སྐྱེས་པ་ཞིག་གིས་བུད་མེད་ཀྱི་སྐྱེ་བ་ཐོབ་འདོད་
ཀྱི་བསམ་པ་དྲག་པོའི་ལས་ཞིག་བྱས་ནས། ལས་དེ་རྣམ་ཤེས་ལ་དེར་སྐྱེ་བའི་
ས་བོན་ཡོངས་སུ་བཞག་ལ། དེའི་མིང་དང་གཟུགས་དང་སྐྱེ་མཆེད་དྲུག་དང་
རེག་པ་དང་ཚོར་བའི་ཡན་ལག་གི་ས་བོན་རྣམས་ཀྱང་རིམ་གྱིས་ཡོངས་སུ་བཞག་
པ་ལས། དུས་ནམ་ཞིག་གི་ཚེ། དེས་བརྙེན་བཀུར་ལ་སྲེད་པ་དང༌། དེའི་ཀུན་
ནས་བསླངས་བའི་བརྙེན་བཀུར་བསྒྲུབ་འདོད་ཀྱི་ལེན་པ་པས་དགྲ་བཅོམ་པའི་དགེ་
འདུན་ལྟ་བུ་ཞིག་ལ་འདི་དག་ནི་བུད་མེད་ཀྱི་ཚོགས་པའོ། །ངག་རྩུབ་མོས་
སྐུལ་བ་བཏབ་པའི་ལས་བྱས་པ་ལས་བུད་མེད་དུ་སྐྱེ་འགྱུར་གྱི་ལས་སྔར་བཞག་པ་
དེ་ཉིད་ཤིན་ཏུ་སྟོབས་དང་ལྡན་པར་འགྱུར་ཏེ། མཐོང་བའི་ཆོས་ཉིད་དེ་ལས།
མཚན་ཡོངས་སུ་འགྱུར་ཏེ། བུད་མེད་དུ་འགྱུར་བཞིན་པ་ནི་སྐྱེ་བ་དང་། དེར་
གྱུར་ཟིན་པ་ནི་རྒ་ཤིའི་ཡན་ལག་སྟེ། ཚེ་གཅིག་པུ་དེ་ཉིད་ལ་རྫོགས་པ་ལྟ་བུའོ། །
སྐད་ཅིག་མའི་རྟེན་འབྲེལ་ནི། བྱ་བ་རྫོགས་པའི་སྐད་ཅིག་མ་གཅིག་ལ། ཡན་
ལག་བཅུ་གཉིས་རྫོགས་པར་ཚང་བ་ནི། སྐད་ཅིག་མའི་རྟེན་འབྲེལ་ཡིན་ལ། དེ་
ཡང་ཡན་ལག་བཅུ་གཉིས་པོ་ཚང་བ་ཙམ་གྱིས་ཆོག་པ་མ་ཡིན་གྱི། མ་རིག་པའི་
རྐྱེན་གྱིས་འདུ་བྱེད། འདུ་བྱེད་ཀྱི་རྐྱེན་གྱིས་རྣམ་པར་ཤེས་པ་སོགས་ཡན་ལག་བཅུ་
གཉིས་པོ་རྣམས་རྐྱེན་དང་རྐྱེན་ཅན་དུ་འགྱུར་བ་ཞིག་དགོས་པ་བཞིན་ནོ། །
གཉིས་པ་ལན་དངོས་ནི། རང་ལུགས་ལ་རྟེན་འབྲེལ་ཡན་ལག་བཅུ་
གཉིས་ཚར་གཅིག་གི་འབྱུང་རིམ་ནི། སྔར་རྟེན་འབྲེལ་ཡན་ལག་བཅུ་གཉིས་
བཤད་པ་རྣམས་ལས་རྟོགས་ནུས་ཀྱང་འདིར་ཅུང་ཟད་བརྗོད་ན། རྟེན་འབྲེལ་
ཡན་ལག་བཅུ་གཉིས་མངོན་གྱུར་བའི་དབང་དུ་བྱས་ན་ཐོག་མར་མ་རིག་པ།
2)



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
དེ་ནས་འདུ་བྱེད་ཀྱི་ལས། དེ་ནས་རྒྱུ་དུས་ཀྱི་རྣམ་ཤེས། དེ་ནས་སྲེད་པ། དེ་
ནས་ལེན་པ། དེ་ནས་སྲིད་པ། དེ་ནས་འབྲས་དུས་ཀྱི་རྣམ་ཤེས། མིང་གཟུགས།
སྐྱེ་མཆེད། རེག་པ། ཚོར་བ། དེ་སྐྱེ་བ། རྒ་ཤི་རྣམས་རིམ་གྱིས་འབྱུང་བ་ཡིན་
ཏེ། ས་བཟང་གི་མངོན་པ་ཀུན་བཏུས་ཀྱི་འགྲེལ་བ་ལས། རྒྱུ་འབྲས་ཚར་དུ་
ཡིས་བསྡུས་པ་ནི། བྱེ་བྲག་ཏུ་སྨྲ་བའི་ལུགས་ཀྱིས། དང་པོ་གཉིས་རྒྱུ་དང༌།
རྣམ་ཤེས་ལ་སོགས་པ་ལྔ་འབྲས་བུ་དང༌། སྲེད་ལེན་སྲིད་པ་གསུམ་རྒྱུ་དང༌།
རྒ་ཤི་གཉིས་འབྲས་བུ་སྟེ་ཚར་གཉིས་ཀྱིས་བསྡུས་པར་ཡང་འདོད་མོད། འདི་
མངལ་སྐྱེས་ཀྱི་སྲིད་པ་གཅིག་གི་མགོ་བརྩམས་ནས་འཇུག་རྫོགས་ཀྱི་བར་ལ་རྒྱུ་
འབྲས་ཚར་གཅིག་ཏུའང་འདུ་བ་ཡིན་ཏེ། དེའི་གོ་རིམ་ནི་དང་པོ་གསུམ་གྱི་རྗེས་
སུ་སྲེད་ལེན་སྲིད་པ་གསུམ་སྦྱར་བའོ། །ཞེས་པ་ནས། འདིར་ནི་ཡང་སྲིད་འཕེན་
བྱེད་སྐྱེས་ནས་མྱོང་འགྱུར་འགའ་ཞིག་ཚེ་གཉིས་ལ་རྫོགས་པ་སྲིད་དེ། དེའང་
ཚེ་འདིར་མ་རིག་པའི་དབང་གིས་ལས་ཀྱི་བག་ཆགས་ཀུན་གཞི་ལ་བཞག་ནས།
ལས་དེ་ཇི་ལྟར་འོང་བའི་སྲེད་ལེན་གྱིས་བརླན་པས་འཆི་ཁར་སྲིད་པ་མཐུ་ཅན་
དུ་གྱུར་ཅིང་ཤི་འཕོས་པ་དང༌། ཚེ་གཉིས་པར་ཉིང་མཚམས་སྦྱར་བ་ན། མིང་
གཟུགས་ལ་སོགས་པ་བཞི་དང་སྐྱེ་བ་དང་རྒ་ཤི་འགྲུབ་པ་ལྟ་བུའོ། །གཞན་ནི་
ངེས་པ་མེད་དེ། ཚེ་རབས་མང་པོས་སྐྱེ་བ་གཅིག་འཕེན་པ་སྲིད་པའི་ཕྱིར་དང་།
ལས་འགའ་ཞིག་རྣམ་པར་སྨིན་པའི་ལུས་བསྐལ་པ་བརྒྱའི་ཕ་རོལ་ལ་སོགས་པར་
འབྱུང་བ་སྲིད་པའི་ཕྱིར་རོ། །ཞེས་དང་། མདོ་སྡེའི་རྒྱན་གྱི་རྣམ་བཤད་ཐེག་ཆེན་
རབ་གསལ་སྣང་བ་ལས། དེ་རྣམས་ཀྱི། གསུམ་པོ་དག་ལས་གཉིས་འབྱུང་སྟེ། །
གཉིས་ལས་བདུན་འབྱུང་བདུན་ལས་ཀྱང་། །གསུམ་འབྱུང་སྲིད་པའི་འཁོར་ལོ་
ཅན། །ཉིད་ནི་ཡང་དང་ཡང་དུ་འཁོར། །ཞེས་གསུངས་པ་ལྟར་ཉོན་མོངས་པ་གསུམ་
- 210 +



གཞན་སྟོང་དྲིས་ལན་སྐལ་བཟང་རྒྱན་ཕྲེང༌། །
ལས་གཉིས་འབྱུང་ཞིང་། ལས་གཉིས་ལས་སྡུག་བསྔལ་བདུན་འབྱུང་ལ། སྡུག་
བསྔལ་མྱོང་བཞིན་དུའང་ཉོན་མོངས་པའི་དབང་གིས་ལས་ངན་པ་སོགས་པས་སྒོ་
ང་ལས་བྱ་དང་བྱ་ལས་སྒོ་ང་ལྟར་ཕན་ཚུན་འཁོར་བའི་ཚུལ་གྱིས་སེམས་ཅན་རྣམས་
སྡུག་བསྔལ་བར་གནས་པ་ལ། ཞེས་གསུངས་པའི་ཕྱིར་རོ། །དེ་ལྟར་ཡིན་ན་ཐེག་
མཆོག་དབུ་མ་ལས། ཚེ་གཅིག་ལ་ཡང་རྫོགས་པ་ཡོད་པ་སྟེ། །གོ་རིམ་དཀྲུག་
ན་ཡན་ལག་རྫོགས་པ་འགལ། །ཞེས་དང༌། དེའི་ཟིན་བྲིས་ལས། ཕན་ཚུན་བསྲེ་
སྟེ། ཚེ་དང་པོའི་སྐབས་ཀྱི་མ་རིག་པ་དང༌། འདུ་བྱེད་གཉིས་འཕེན་པའི་ཡན་
ལག་དང་། ཚེ་བར་བས་ཤས་ཆེར་བསྡུས་པ་རྣམ་ཤེས་སོགས་ལྔ་ནི་འཕངས་
པའི་ཡན་ལག་དང་། ཚེ་བར་བས་གནས་སྐབས་སུ་བྱུང་བ་སྲེད་ལེན་དང༌། ཚེ་
བར་བའི་ཆ་དང་ཚེ་གསུམ་པའི་ཉིང་མཚམས་སྦྱོར་ཁ་མའི་བར་དུ་འབྱུང་བ་སྲིད་པའི་
ཡན་ལག་རྣམས་འགྲུབ་བྱེད་ཀྱི་ཡན་ལག་དང༌། ཚེ་གསུམ་པ་ལས་བྱུང་བའི་སྐྱེ་
བ་དང་། རྒ་ཤིའི་ཡན་ལག་ནི་གྲུབ་པའི་ཡན་ལག་ཡིན་ཞེས་སྨྲ་བ་ནི། གཉིས་
བསྲེས་པའི་གཉིས་མིན་དུ་གྱུར་པས་མི་འཐད་ལ། དེའི་རྒྱུ་མཚན་ཡང་། མིང་
གཟུགས་ལ་སོགས་པ་བཞི་བོ་དེ་རྣམས་འཕངས་བའི་ཡན་ལག་མ་ཡིན་ཏེ། གྲུབ་
པའི་ཡན་ལག་ཡིན་པའི་ཕྱིར། གྲུབ་པའི་ཡན་ལག་ཡིན་ཏེ། དེ་དག་ས་བོན་
ཙམ་མ་ཡིན་པར་མངོན་པར་གྱུར་པ་ཡིན་པའི་ཕྱིར། དེ་མངོན་གྱུར་པ་ཡིན་ཡང་
འཕངས་པའི་ཡན་ལག་མ་ཡིན་པའི་སྐྱོན་མེད་དོ་ཞེས་ཟེར་ན། འཕངས་བའི་
ཡན་ལག་གི་མཚན་ཉིད་མ་ཚང་ཡང་འཕངས་བའི་ཡན་ལག་ཡིན་ཞེས་སྨྲ་ན་ཧ་
ཅང་ཐལ་བར་འགྱུར་རོ། །ཞེས་དང༌། དེ་ཡང་ཡན་ལག་བཅུ་གཉིས་པོ་རྣམས་
གོ་རིམ་མ་འཁྲུགས་པར་རིམ་པ་ཇི་ལྟ་བ་བཞིན་དུ་རྫོགས་པ་ཞིག་དགོས་པ་
ཡིན་གྱི། གཞན་འགའ་ཞིག་གི་འདོད་པ་ལྟར་མ་རིག་པའི་རྗེས་སུ་སྲེད་ལེན།
211 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
དེ་ནས་འདུ་བྱེད་དང༌། དེ་ནས་སྲིད་པ་དང༌། དེ་ནས་རྣམ་ཤེས་དང༌། དེ་ནས་
ཚོར་བ་སོགས་འབྱུང་བར་འདོད་པ་ནི་གོ་རིམ་དཀྲུགས་པའི་ཕྱིར་ན། ཡན་ལག་
བཅུ་གཉིས་ཀྱི་རིམ་པ་ཚེ་གཅིག་ལ་རྫོགས་པ་འགལ་བའི་ཕྱིར་རོ། །ཞེས་དང་།
འདུ་བྱེད་ཀྱི་རྐྱེན་གྱིས་རྣམ་ཤེས་ཞེས་གསུངས་པ་ཡིན་གྱི། འདུ་བྱེད་ལས་སྲིད་པ་
འབྱུང་བ་ལུང་གིས་གནོད་པའི་ཕྱིར་རོ། དེ་བཞིན་དུ་ལེན་པའི་རྐྱེན་གྱིས་སྲིད་
པ་ཞེས་གསུངས་པ་ཡིན་གྱི། ལེན་པ་ལས་འདུ་བྱེད་བྱུང་བ་ལུང་དང་འགལ་བ་
དང༌། ཞེས་གསུངས་པ་དག་གི་དགོངས་པ་ཇི་ལྟར་ཡིན་ཞེ་ན། དེ་དག་གི་དགོངས་
པ་ནི་གནས་སྐབས་ཀྱི་རྟེན་འབྲེལ་དང་མདོའི་སྒྲས་ཟིན་གྱི་རྟེན་འབྲེལ་ལན་ལག་
བཅུ་གཉིས་ནི་ཚར་གཅིག་གི་དབང་དུ་བྱས་པ་མ་ཡིན་པར་མ་རིག་པའི་རྐྱེན་
གྱིས་འདུ་བྱེད། འདུ་བྱེད་ཀྱི་རྐྱེན་གྱིས་རྣམ་ཤེས། རྣམ་ཤེས་ཀྱི་རྐྱེན་གྱིས་མིང་
གཟུགས་སོགས་འབྱུང་བ་སྟེ་སྔ་ཕྱི་རིམ་ཅན་དུ་རྐྱེན་དང་རྐྱེན་ཅན་དུ་གསུངས་
པ་དང༌། མངོན་དུ་མ་གྱུར་བའི་རྟེན་འབྲེལ་སོགས་ཅི་རིགས་ཀྱི་དབང་དུ་བྱས་
པ་ཡིན་ནམ་སྙམ་སྟེ། ཐེག་མཆོག་དབུ་མའི་ཟིན་བྲིས་ལས། དེ་ལྟར་ན་ཡན་ལག་
བཅུ་གཉིས་པོ་དེ་རྣམས་ཀྱི་བག་ཆགས་ཀུན་གཞི་ལ་བཞག་པ་མངོན་དུ་མ་གྱུར་
པ་དང་ས་བོན་ཡོངས་སུ་སྨིན་པ་ལས། ཡན་ལག་བཅུ་གཉིས་མངོན་དུ་འགྱུར་
བ་གཉིས་འབྱུང་བ་ཐམས་ཅད་ལ་ཤེས་པར་བྱའོ། །ཞེས་ གསུངས་ པ་ དང༌ ། ཀུན་
བཏུས་འགྲེལ་བ་ཤེས་བྱ་རབ་གསལ་སྣང་བ་ལས། དེའི་གོ་རིམ་ནི་དང་པོ་གསུམ་
གྱི་རྗེས་སུ་སྲེད་ལེན་སྲིད་པ་གསུམ་སྦྱར་བའོ། །ཞེས་ གསུངས་ པ་ དང༌ ། གོང་
གི་ལུང་དེ་དག་གི་སྐབས་ཐོབ་ལས་ཤེས་ནུས་པའི་ཕྱིར་རོ། །འོན་ཀྱང་རྟེན་འབྲེལ་
ལ་ཆོས་ཀྱི་སྤྱན་མངའ་བའི་མཁས་པ་རྣམས་ཀྱིས་སླར་དཔྱད་པར་བྱའོ། །མངོན་དུ་
མ་གྱུར་བའི་རྟེན་འབྲེལ་གྱི་འབྱུང་རིམ་ཚེ་གཉིས་ཀྱི་དབང་དུ་བྱས་པ་ནི། ཐེག་
- 212 -



གཞན་སྟོང་དྲིས་ལན་སྐལ་བཟང་རྒྱན་ཕྲེང༌།
།
མཆོག་དབུ་མའི་ཟིན་བྲིས་ལས། ཚེ་གཉིས་ལ་རྫོགས་ཚུལ་རྣམས་གསལ་གྱི་
དཔེར་བརྗོད་ན། བདག་ལྟ་དང་མཚུངས་ལྡན་དུ་གྱུར་པའི་མ་རིག་པས་རྒྱུ་དུས་
ཀྱི་ཀུན་སློང་བྱས། བདག་ལེགས་པོ་འདོད་པའི་བསམ་པ་ལ་བརྟེན་ནས། རྩ་བ་
གསུམ་གྱི་དེ་དུས་ཀྱི་ཀུན་སློང་བྱས་ཏེ། ཡན་ལག་བརྒྱད་པའི་ཚུལ་ཁྲིམས་བསྲུང་བ་
ལྟ་བུའི་འདུ་བྱེད་ཀྱི་ལས་བྱས་ཏེ། ཀུན་གཞི་ལ་མིར་སྐྱེ་འགྱུར་གྱི་ས་བོན་
བཏབ་པས་ཤེས་པ་དེ་ཉིད་ཡོངས་སུ་འགྱུར་བའི་ཁྱད་པར་ཐོབ་པ་དང༌། དེའི་
རྗེས་སུ་མི་མཐུན་པའི་རྐྱེན་མ་བྱུང་བས། སྔར་གྱི་རྒྱུན་མངོན་པར་འཕེལ་ཏེ། མིར་སྐྱེ་
འགྱུར་གྱི་མིང་གཟུགས་ཀྱི་ས་བོན་ནུས་པ་མཐུ་ཅན་དུ་བྱས། སླར་ཡང་རིམ་པས་
ས་བོན་སྨིན་པར་གྱུར་པས། སྐྱེ་མཆེད་དྲུག་གི་ས་བོན་ནུས་པ་ཅན་དུ་བྱས་པ་དང་།
སླར་ཡང་མི་མཐུན་པའི་གེགས་རྐྱེན་མེད་པར་སྨིན་པ་གོང་འཕེལ་དུ་སོང་བ་ལས།
རེག་པ་དང་ཚོར་བའི་ས་བོན་ཡང་སྔ་ཕྱི་རིམ་པ་དང་བཅས་ཏེ་ནུས་པ་མཐུ་ཅན་
དུ་གྱུར་པ་དང་། དེ་ཡན་ཆད་ནི་འཕེན་པའི་རྟེན་འབྲེལ་ཏེ། མ་རིག་འདུ་བྱེད་རྣམ་
ཤེས་གསུམ་ནི་འཕེན་བྱེད་ཀྱི་ཡན་ལག་དང༌། མིང་གཟུགས་སོགས་བཞི་བོ་དེ་
རྣམས་ནི། འཕངས་པའི་ཡན་ལག་སྟེ། དེ་རྣམས་ཀྱི་མིའི་སྐྱེ་བ་ཞིག་འཕངས་པས།
དུས་ནམ་ཞིག་གི་ཚེ། སྐྱེ་བ་དེ་ལེན་པར་ངེས་ཀྱང་། སྐྱེ་བ་འདིའི་རྟིང་མ་ལྟ་བུ་
དུས་ངེས་ཅན་ཞིག་ལ་འགྲུབ་པར་མ་ངེས་པ་ལས་སླར་ཡང་མཐོ་རིས་ལ་སྲེད་
པའི་བསམ་པ་དྲག་པོ་ཞིག་སྐྱེས་ཏེ། ཡན་ལག་བརྒྱད་པའི་ཚུལ་ཁྲིམས་བསྲུང་
བར་འདོད་པའི་ལེན་པ་དང༌། དེ་ལས་དངོས་སུ་ཚུལ་ཁྲིམས་བསྲུངས་བས། སྔར་
གི་མ་བོན་ཤིན་ཏུ་སྟོབས་དང་ལྡན་པར་གྱུར་ཏེ། མིར་སྐྱེ་ངེས་ཀྱི་སྲེད་པ་ས་དེ་
གྱི་ཚུལ་གྱིས་གྲུབ་པ་ནི་སྲེད་པའི་ཡན་ལག་དང༌། དེ་ཁའི་རྒྱུན་དང་ལྡན་བཞིན་
དུ། མིའི་ལུས་རྟེན་ཡོངས་སུ་བཏང་སྟེ། སླར་ཡང་མིར་སྐྱེ་བའི་བར་སྲིད་ཡོངས་
-213-



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
སུ་བཟུང་ཞིང་མངལ་དུ་ཉིང་མཚམས་སྦྱོར་ཁ་མའི་བར་ནི་སྲིད་པའི་ཡན་ལག་
དང༌། ཉིང་མཚམས་སྦྱོར་བཞིན་པ་ནི་སྐྱེ་བའི་ཡན་ལག་དང༌། སྦྱར་ཟིན་པ་ནས་
ཚེ་གཉིས་པ་ཧྲིལ་བོ་རྒ་ཤིའི་སྟེ། མངོན་པར་གྲུབ་པའི་ཡན་ལག་གོ །ཞེས་གསུངས་
པའི་ཕྱིར་རོ།། །།
། དྲི་བ་བཅོ་ལྔ་པ་ནི། ཟིན་བྲིས་ལས། འོན་ཀྱང་དེ་གཉིས་རྫས་ཐ་
དད་པ་མེད་པའི་ཞེས་པའི་སྐབས་རང་ལུགས་ལ་ཉོན་མོངས་པ་ཀུན་བརྟགས་དང་
ལྷན་སྐྱེས་ཀྱི་ཁྱད་པར་དང་མཐོང་སྤང་དང་སྒོམ་སྤང་གི་ཚད་དང་དེ་གཉིས་འགལ་
ལམ་ཅི་ཞེས་པའོ། །དེའི་ལན་ནི་ཀུན་བརྟགས་དང་ལྷན་སྐྱེས་ཀྱི་ཁྱད་པར་དང༌།
མཐོང་སྤང་དང་སྒོམ་སྤང་གི་ཚད་དང༌། དེ་གཉིས་འགལ་བར་བཤད་པ་དང་གསུམ།
དང་པོ་ནི་གྲུབ་མཐའ་དང་སློབ་དཔོན་ངན་པ་དང་རྒྱུ་མཚན་ལྟར་སྣང་སོགས་ལ་
བརྟེན་ནས་སྐྱེས་པའི་བློ་ནི་ཀུན་བརྟགས་དང༌། གྲུབ་མཐའ་སོགས་ཀྱིས་མ་ཡིན་
པར་ཐོག་མེད་ནས་གོམ་པའི་དབང་གིས་བྱུང་བའི་བློ་ནི་ལྷན་སྐྱེས་ཞེས་བྱ་སྟེ།
ཤེས་བྱ་རབ་གསལ་སྣང་བ་ལས། ཀུན་བརྟགས་པ་ཞེས་འཇིག་ཚོགས་དང་མཐར་
འཛིན་ལྟ་བ་ལྷན་སྐྱེས་ལས་འབྱེད་དེ། དེ་དག་ལྷན་སྐྱེས་ཇི་ལྟ་བུ་སྙམ་ན། མངོན་
པར་རྟོག་པ་ལ་ཞུགས་པ་རྣམས་ལའང་ངའི་བདག་གང་ཡིན་ཞེས་སྒྲིག་པ་གང་ལས་
འབྱུང་བའི་བདག་ལྟ་དང་ཆད་ལྟ་ཡོད་པའོ། །འདིར་ནི་སྡིག་གྲོགས་བརྟེན་པ་དང་།
ཆོས་མིན་མཉན་པ་དང༌། ཚུལ་མིན་ཡིད་བྱེད་ལ་བརྟེན་ནས་ཀུན་བརྟགས་
པའི་ལྟ་བ་ལྔ་བོ་རྣམས་སོ། །རང་བཞིན་གྱིས་བརྗེད་ངེས་ལ་སོགས་པ་མ་བརྟགས་
ཀྱང་འབྱུང་བ་ནི་ལྷན་སྐྱེས་ཏེ། ཞེས་དང་། ཐེག་མཆོག་དབུ་མའི་ཟིན་བྲིས་ལས།
གཟུགས་བརྙན་གྱི་རྒྱུ་མཚན་ནི། གྲུབ་མཐའ་ལོག་པས་བརྟགས་པའི་བདག་ཏུ་
འཛིན་པ་ལ་སོགས་པ་ཡིན་ལ། དེ་ཡང་དུད་འགྲོ་ལ་སོགས་པའི་འགྲོ་བ་བླུན་
214 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
ཞིང་གཏི་མུག་པ་རྣམས་དང་། །མིར་གྱུར་བ་ཡིན་ཡང་གྲུབ་མཐའ་ངན་པས་བློ་
ཁ་མ་བསྒྱུར་བ་རྣམས་ལ་ཀུན་བརྟགས་ཀྱི་བདག་ལ་སོགས་པའི་སྣང་བ་བློ་ལ་
མི་འཆར་བར་ཕལ་ཆེ་བ་འདོད་ཅིང་། དབུ་མ་འཇུག་པར་ཡང་། གང་དག་
བསྐལ་མང་དུད་འགྲོ་བསྐྱལ་གྱུར་བ། །དེས་ཀྱང་མ་སྐྱེས་བདག་འདི་མ་ཤེས་
ལ། །ངར་འཛིན་དེ་དག་ལ་ཡང་འཇུག་མཐོང་ནས། །ཞེས་པ་ལ་སོགས་པ་གསུངས་
མོད། འོན་ཀྱང་དེ་ལྟ་བུ་མ་ངེས་ཏེ། ཚེ་རབས་སྔ་མ་རྣམས་གྲུབ་མཐའ་ངན་པའི་
བཏགས་པས་བག་ཆགས་ཀུན་གཞི་ལ་བཞག་པ་དེ་ཡོངས་སུ་སད་པའི་མཐུ་
ལས། ཚེ་འདིར་གྲུབ་མཐའ་ལ་འཇུག་མ་མྱོང་ཡང་། གྲུབ་མཐའ་ངན་པས་
བཏགས་པའི་ཀུན་བཏགས་ཀྱི་སྣང་བ་ངེས་པར་འཆར་བས་སོ། །དེ་ཡང་དཔེར་ན་
ཉོན་མོངས་པ་རྣམས་ཀྱི་ནང་ནས་ཚུལ་ཁྲིམས་དང་བརྟུལ་ཞུགས་མཆོག་འཛིན་
གྱི་ལྟ་བ་དང༌། ལྟ་བ་མཆོག་འཛིན་དང་། ལོག་པར་ལྟ་བ་རྣམས་ནི་མཐའ་གཅིག་
ཏུ་ཀུན་བཏགས་ཀྱི་ཉོན་མོངས་ཁོ་ནར་ངེས་ལ་འདོད་ཆགས་ཞེ་སྡང་ལ་སོགས་
པའི་ཉོན་མོངས་གཞན་རྣམས་ལ་ནི། ཀུན་བརྟགས་དང་ལྷན་སྐྱེས་ཀྱི་ཉོན་མོངས་
གཉིས་ཆར་གྱི་ཆ་ཡོད་པ་ཡིན། འོན་ཀྱང་དེ་གཉིས་རྫས་ཐ་དད་པ་མེད་པའི་
ཕྱིར། སོ་སོའི་སྐྱེ་བོའི་ཤེས་རིག་གིས་དེ་གཉིས་ཀྱི་དབྱེ་བ་བྱེད་པ་ནི་མི་ནུས་སོ། །
ཞེས་གསུངས་སོ། །དེ་ལ་དུད་འགྲོའི་རྒྱུད་ལ་ཀུན་བརྟགས་ཡོད་ཅེས་གསུངས་
པ་ལ། ས་བཟང་གི་ཀུན་བཏུས་འགྲེལ་བ་ལས། སྒོམ་པས་སྤང་བར་བྱ་བའི་ཉོན་
མོངས་པ་ནི་སེམས་རབ་ཏུ་མ་ཞི་བར་བྱེད་པ་ལྷན་སྐྱེས་སུ་གྱུར་པ་ཞེས་པའི་མཚན་
ཉིད་ཅན་ཐ་ན་བྱ་དང་རི་དྭགས་ལ་སོགས་ལའང་ཡོད་པའི་རང་འཁྲུངས་འཁོར་
བ་ཐོག་མ་མེད་པ་ནས་བརྒྱུད་དེ་འོངས་པའོ། །ཞེས་གསུངས་པས་ཅུང་ཟད་དཔྱད་
རྒྱུ་སྣང་། ཡང་དེ་གཉིས་རྫས་ཐ་དད་མེད་ཅེས་གསུངས་པ་ལ་ཀུན་བཏུས་འགྲེལ་
- 215-



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
བ་ཤེས་བྱ་རབ་གསལ་སྣང་བ་ལས། རྫས་གཅིག་ན་མཚུངས་ལྡན་གྱི་རྒྱུ་འབྲས་
མ་ཡིན་པར་ཐལ་བའི་ཕྱིར་དང་། སེམས་ཉོན་མོངས་པ་རྣམས་དང་ངོ་བོ་གཅིག་
པ་ཡིན་ན་ངོ་བོ་ཉིད་ནི་སྤངས་དུ་མི་རུང་བས་གཏན་རྣམ་པར་མི་འདག་པའི་
ཡང་སྐྱོན་དུ་ཐལ་བར་འགྱུར་བའི་ཕྱིར་སེམས་དང་སེམས་ལས་བྱུང་བ་རྣམས་
རྫས་ཐ་དད་དུ་གསུངས་སོ། །ཞེས་གསུངས་པས་ན་དགོངས་པ་འཚོལ་དགོས་
སོ། །གཉིས་པ་ནི། ཐུན་མོང་བ་ལྟར་ན་ཀུན་ནས་ཉོན་མོངས་པ་གསུམ་པོ་གང་
རུང་གིས་བསྡུས་པའི་ཀུན་བརྟགས་ཀྱི་སྤང་བྱ་དང་དེའི་ས་བོན་གྱིས་བསླད་པ་
གང་རུང་གིས་བསྡུས་པ་མཐོང་སྤང་ཡིན་ལ། དེ་ལ་རང་ཡིན་གྱི་ཉོན་ཤེས་ཀྱི་
སྒྲིབ་པ་གཉིས་ཡོད། ལྷན་སྐྱེས་ཀྱི་སྤང་བྱ་དང་དེའི་ས་བོན་གྱིས་བསླད་པ་གང་
རུང་གིས་བསྡུས་པ་སྒོམ་སྤང་ཡིན་ལ། དེ་ལ་ཡང་ཉོན་ཤེས་ཀྱི་སྒྲིབ་པ་གཉིས་
ཡོད་པ་ཡིན་ཏེ། མངོན་པ་ཀུན་བཏུས་ཀྱི་འགྲེལ་བ་ཤེས་བྱ་རབ་གསལ་སྣང་བ་
༢༢༤ལས། མཐོང་སྤང་། སྒོམ་སྤང་། སྤང་བྱ་མིན་པ་གསུམ་ལས། ཇི་ལྟར་དུ་
ཞིག་ཅིའི་ཕྱིར་མཐོང་བས་སྤང་བར་བྱ་བར་བརྟག་ཅེ་ན། དེའང་ཀུན་ནས་ཉོན་
མོངས་པ་གསུམ་གྱིས་བསྡུས་པ་སྟེ། ཉོན་མོངས་པས་ཀུན་ནས་ཉོན་མོངས་པ་ནི།
ཉོན་མོངས་པ་ཅན་གྱི་ལྟ་བ་ཀུན་བརྟགས་པ་རྣམས། ཞེས་པ་ནས། རྩ་བའི་ཉོན་
མོངས་པ་དང་། ངོ་ཚ་མེད་པ་ལ་སོགས་པ་ཉེ་བའི་ཉོན་མོངས་པ་བཅུ་ཚན་ཕྱི་མ་
གང་ཡིན་པ་དེ་དག་དང་ཞེས་པའོ། །ལས་ཀྱིས་ཀུན་ནས་ཉོན་མོངས་པ་ནི་གང་
ཡང་ལྟ་བ་ངན་པ་དེ་རྣམས་དང་། དེའི་དབང་གིས་བྱུང་བའི་འདོད་ཆགས་ལ་སོགས་
པས་ཀུན་ནས་བསྲུངས་པའི་ལུས་ཀྱི་ལས་སྲོག་གཅོད་ལ་སོགས་པ་དང་། ངག་
གི་ལས་རྫུན་དང་ཚིག་རྩུབ་ལ་སོགས་པ་མི་དགེ་བ་རྣམས་ཏེ། ཡིད་ཀྱི་ལས་ནི་
ལྟ་བ་ལ་གནས་པས་བསྡུས་པའོ། །སྐྱེ་བའི་ཀུན་ནས་ཉོན་མོངས་པ་ནི་དེ་ལྟ་བུའི་
216 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
།
ཉོན་མོངས་པ་དང་། ལས་ཀྱི་དབང་གིས་ཕྱི་མ་ལ་ངན་སོང་པའི་ཕུང་པོ་དང༌།
ཁམས་དང་། སྐྱེ་མཆེད་འགྲུབ་པར་འགྱུར་བའི་བག་ཆགས་ཡོད་པའོ། །མངོན་
དུ་གྱུར་པ་ནི་མ་ཡིན་ཏེ་མཐོང་ལམ་ཐོབ་པ་ན་དེ་དག་འགགས་པའི་ཕྱིར་རོ། །དེ་
ལྟར་ཀུན་ནས་ཉོན་མོངས་པ་གསུམ་གྱིས་བསྡུས་པ་ཐམས་ཅད་ནི་བདེན་བཞིའི་
ཆོས་ཉིད་མངོན་སུམ་དུ་མཐོང་བས་སྤང་བར་བྱ་བར་བལྟའོ། །ཆོས་གསུམ་པོ་ཐམས་
ཅད་ཀྱི་ཕྱོགས་གཅིག་ནི་སྒོམ་སྤང་དང་ཟག་མེད་ཀྱིས་བསྡུས་པ་བོར་བ་དག་
གོ །དེའང་ཆོས་གསུམ་དུ་བསྟན་པས་དེ་སྤང་བའི་བདག་མཐོང་བ་ཕུན་སུམ་
ཚོགས་པ་དང་ལྡན་པར་མངོན་པར་ཞེན་པ་སྤང་བའི་ཕྱིར་རོ། །ཇི་ལྟར་དུ་ཞིག་
ཅིའི་ཕྱིར་སྒོམ་པས་སྤང་བར་བྱ་བར་བརྟག་ཅེ་ན། མཐོང་ལམ་མ་ཐོབ་ཀྱི་བར་
ལ་སྒོམ་སྤང་མི་སྤོང་བས་མཐོང་བའི་ལམ་ཐོབ་པ་སྟེ་ཡན་ཆད་ཀྱི་རྒྱུད་ལ་ཡོད་
པའི་སྤང་བྱ་གང་ཞིག་མཐོང་ལམ་ཐོབ་མ་ཐག་མཐོང་སྤང་སྤངས་ཟིན་པས་མཐོང་
བས་སྤང་བར་བྱ་བ་ལས་ལྡོག་པ་འཇིག་ཚོགས་དང་མཐར་འཛིན་ལྟ་བ་ལྷན་
སྐྱེས་དང་ལྟ་བའི་གནས་དང་ཡུལ་ལ་ལོག་པར་ཞུགས་པའི་ཉོན་མོངས་པ་རྣམས་
དང༌། དེ་དག་གིས་ཀུན་ནས་བསླངས་པའི་ལུས་ངག་གི་ལས་དང་། བདེ་འགྲོའི་ཕུང་
པོ་ཁམས་སྐྱེ་མཆེད་རྣམས་ཏེ། དེ་ཡན་ཆད་ཟག་མེད་ཀྱང་མང་དུ་ཡོད་པས། ཟག་
པ་དང་བཅས་པའི་ཆོས་ཆོས་ཉིད་མཐོང་ཟིན་གོམས་པས་སྤང་བར་བྱ་བ་རྣམས་
སོ། །སྔར་ངེས་འབྱེད་ཆ་མཐུན་ཟག་མེད་དང་རྗེས་སུ་མཐུན་པས་ཟག་མེད་དུ་
བཤད་ཀྱང་། འདིར་ནི་ཟག་པའི་ས་བོན་རྗེས་སུ་འབྲེལ་བའི་ཆ་ནས་ཟག་བཅས་
སུ་བསྡུའོ། །བསྡུ་བར་། དགེ་བ་ཟག་བཅས་ཐམས་ཅད་དང་མ་བསྒྲིབས་ལུང
མ་བསྟན་ཐམས་ཅད་སྒོམ་སྤང་དུ་བཤད་པ་ནི་འདིར་ཟག་བཅས་སྨོས་པས་འགྲུབ་
ཅིང༌། ཞེས་པ་ནས། ཇི་ལྟར་དུ་ཞིག་ཅིའི་ཕྱིར་སྤང་བར་བྱ་བ་མ་ཡིན་པར་བརྟག་
- 217 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཅེ་ན། འགོག་ལམ་ལ་སོགས་པ་ཟག་པ་མེད་པ་ནི་སྐྱོན་མེད་པའི་ཕྱིར་སྤང་བར་
བྱ་བ་མ་ཡིན་པར་བལྟའོ། །ངེས་པར་འབྱེད་པའི་ཆ་དང་མཐུན་པ་ནི་ཟག་པའི་
ས་བོན་ཅན་ནམ། རྟོག་པའི་བདག་ཉིད་ཅན་སྒོམ་སྤང་ཡིན་པས་མ་གཏོགས་
པར། དེ་ལས་གཞན་པའི་ཕུང་པོ་ལྔ་རྣམས་དང༌། སེམས་ཀྱི་ཁམས་བདུན་གཟུགས་
སྒྲ་ཆོས་གསུམ་དང་བཅས་པ་བཅུ་དང་། གཟུགས་དང་སྒྲ་དང་ཡིད་དང་ཆོས་ཀྱི་
སྐྱེ་མཆེད་བཞིའི་ཕྱོགས་ནི་འཇིག་རྟེན་ལས་འདས་པའི་མཉམ་གཞག་དང་དེའི་
རྗེས་ཐོབ་དེ་བཞིན་དུ་སྣང་བ་ལ་སོགས་པས་བསྡུས་པ་རྣམས་སོ། །ཡང་ན་སྔར་
བཤད་པ་ལྟར་ཡིད་དང་ཆོས་དང་ཡིད་ཤེས་ཀྱི་ཁམས་གསུམ་དང་ཡིད་དང་ཆོས་ཀྱི་
སྐྱེ་མཆེད་གཉིས་ཀྱི་ཕྱོགས་ལམ་བདེན་དང་འདུས་མ་བྱས་ཀྱིས་བསྡུས་པ་རྣམས་
སོ། །དེའང་ཆོས་དུ་མ་བསྟན་པས་བདག་གྲུབ་པ་དང་བདེ་བ་དང་རྟག་པའི་ངོ་
བོ་སྤང་བྱ་མ་ཡིན་པར་མངོན་པར་ཟག་མེད་དུ་ཞེན་པ་སྤང་བའི་ཕྱིར་རོ། །ཞེས་
གསུངས་པ་དང༌ ། ཡང་ དེ་༤༢༠ལས། དགུ་པ་རིས་ཀྱིས་ཇི་ལྟ་བུ་ཞེ་ན། མདོར་
བསྟན་ནི། ཉོན་མོངས་པའི་ཁྱད་པར་ཐམས་ཅད་སྡེའམ་རིས་ཀྱི་སྒོ་ནས་ཕྱེ་ན་
རྣམ་པ་གཉིས་སུ་འདུ་བ་སྟེ། མཐོང་བས་སྤང་བར་བྱ་བའི་ཉོན་མོངས་པ་ནི་སེམས་
རབ་ཏུ་མ་ཞི་བར་བྱེད་པ་ཀུན་བརྟགས་སུ་གྱུར་པ་ཞེས་པའི་མཚན་ཉིད་ཅན། ཐོས་
བསམ་ཕྱིན་ཅི་ལོག་ལས་བྱུང་བ་དང་། སྒོམ་པས་སྤང་བར་བྱ་བའི་ཉོན་མོངས་
པ་ནི་སེམས་རབ་ཏུ་ཞི་བར་བྱེད་པ་ལྷན་སྐྱེས་སུ་གྱུར་པ་ཞེས་པའི་མཚན་ཉིད་
ཅན་ཐ་ན་བྱ་དང་རི་དྭགས་ལ་སོགས་ལའང་ཡོད་པའི་རང་འཁྲུངས་འཁོར་བ་
ཐོག་མ་མེད་པ་ནས་བརྒྱུད་དེ་འོངས་པའོ། །ཞེས་པ་ནས། ཁམས་གསུམ་གྱི་མཐོང་
སྤང་དེ་དག་མདོར་བསྡུ་ན་ཉོན་མོངས་པ་ཀུན་བརྟགས་ཀྱི་ཆ་བརྒྱ་རྩ་བཅུ་གཉིས་ནི་
བདེན་པ་བཞིའི་ཆོས་ཉིད་མངོན་སུམ་དུ་མཐོང་བས་སྤང་བར་བྱ་བའི་ཉོན་མོངས་
-28



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
པའི་རིས་སོ། །བསྡུ་བར། ལྟ་བ་དང་པོ་གཉིས་བདེན་པ་ཕྱི་མ་གསུམ་ལ་མི་
འཇུག་པར་གསུངས་པ་ནི་རགས་པའི་རྣམ་གཞག་ཡིན་ལ། མཛོད་དུ། ཚུལ་
ཞུགས་མཆོག་འཛིན་ཡང་བར་བ་གཉིས་ལ་མི་འཇུག་པར་བཤད་པ་ནི་གྲུབ་མཐའ་
ཐ་དད་ཀྱི་དབང་དུ་བྱས་པ་ཡིན་ཞིང་འགོག་ལམ་ཟག་མེད་ཁམས་ཀྱིས་ཕྱེ་བ་ནི།
ཁམས་གསུམ་གྱིས་ཟག་བཅས་འགགས་པ་ལ་དེ་དག་གིས་འགོག་པ་དང་། དེའི་
ཐབས་ལ་དེ་དག་གི་ལམ་ཞེས་བརྗོད་པའོ། །སྒོམ་སྤང་ནི། ཐེ་ཚོམ་དང་ལྟ་བ་
ཕྱི་མ་གསུམ་ཀུན་བརྟགས་ཁོ་ན་ཡིན་པས་མ་གཏོགས་པར། འདོད་པའི་ཁམས་ན་
བསྒོམས་པས་སྤང་བར་བྱ་བའི་ཉོན་མོངས་པ་དྲུག་སྟེ། ཞེས་པ་ནས། འདོད་ཆགས་
དང་། ཁོང་ཁྲོ་བ་དང་། ང་རྒྱལ་དང་། མ་རིག་པ་སྟེ་བཞི་ཡང་ལྟ་བ་ལ་ལོག་པར་
ཞུགས་པ་ཀུན་བརྟགས་ཀྱི་ཆ་རྣམས་མ་གཏོགས་པར། ཡུལ་ལ་ལོག་པར་ཞུགས་
པ་ལྷན་སྐྱེས་ཀྱི་ཆར་གྱུར་བའོ།།གཟུགས་ཀྱི་ཁམས་ན་ནི་ཁོང་ཁྲོ་བ་མེད་པས་དེ་
མ་གཏོགས་པ་སྒོམ་སྤང་ཉོན་མོངས་པ་ལྔའོ། །གཟུགས་ཀྱི་ཁམས་ན་ཇི་ལྟ་བར་
གཟུགས་མེད་པའི་ཁམས་ན་ཡང་དེ་བཞིན་དུ་ལྔ་སྟེ། ཁམས་གསུམ་གྱི་སྒོམ་
སྤང་དེ་དག་ངོ་བོའི་སྒོ་ནས་མདོར་བསྡུ་ན་ཉོན་མོངས་པ་ལྷན་སྐྱེས་ཀྱི་ཆ་བཅུ་
དྲུག་ནི་ཆོས་ཉིད་མཐོང་ཟིན་བསྒོམས་པས་སྤང་བར་བྱ་བའི་ཉོན་མོངས་པའི་
རིས་སོ། །དེ་རྣམས་དང་ཆེ་འབྲིང་གིས་ཕྱེ་ན་ཁོང་ཁྲོ་དགུ་དང༌། གཞན་ལྔ་ལ་
བརྒྱད་ཅུ་རྩ་གཅིག་པ་རེ་རེ་སྟེ་བཞི་བརྒྱ་དང་བཅུ་བཞིར་ཡང་འགྱུར་རོ། །མཛོད་དུ།
ལྟ་བ་གཉིས་སྒོམ་སྤང་དུ་མ་བཤད་པ་ནི་དེ་གཉིས་ལྷན་སྐྱེས་མི་སྲིད་པའི་གྲུབ་
མཐའི་དབང་དུ་བྱས་པ་ཡིན་ལ། བསྡུ་བར་ཡང་རགས་པའི་རྣམ་གཞག་ལ་མ་
བཤད་ཀྱང་། ཕྲ་བའི་རྣམ་གཞག་ལ་ལྷན་སྐྱེས་ཐམས་ཅད་སྒོམ་སྤང་དུ་གསུངས་
ཤིང་། དེ་གཉིས་ལ་ལྷན་སྐྱེས་ཀྱང་བཤད་པས། སའི་དངོས་གཞི་དང་མཐུན་
219



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པར་དྲུག་ཅར་སྒོམ་སྤང་དུ་བཞེད་དོ། །ཞེས་གསུངས་པའོ། །དེ་ལྟར་ཕར་ཕྱིན་
ཉ་ཊིཀ་ཡིད་ ཀྱི་མུན་སེལ་ལས། འདིའི་སྤང་བྱ་ནི། གཞུང་འདིའི་ལྟར་ན་སྒོམ་
ལམ་རྩེ་མོའི་སྤང་བྱ་རྟོག་པ་བརྒྱ་རྩ་བརྒྱད་དང་། ཡོངས་སྦྱོང་དུ་བཤད་པའི་སྤང་
བྱ་རྣམས་སོ། །མཛོད་ལྟར་ན། འདོད་ཆགས་ཁོང་ཁྲོ་ང་རྒྱལ་མ་རིག་པ་བཞི་སྟེ།
དེ་ཡང་འདོད་པར་བཞི་ཁམས་གོང་མ་གཉིས་སུ་ཁོང་ཁྲོ་མེད་པས་དེ་མ་གཏོགས་
གསུམ་གསུམ་སྟེ་བཅུའོ། །ཀུན་བཏུས་སོགས་ལྟར་ན། ཁམས་གསུམ་གྱི་འཇིག་
ལྟ་དང་མཐར་ལྟ་ལྷན་སྐྱེས་དྲུག་བསྣན་པས་བཅུ་དྲུག་གོ །ཁོང་ཁྲོ་མ་གཏོགས་
པ་ལྔ་བོ་དེ་ལ་ཁམས་གསུམ་ས་དགུར་རེ་རེ་ལ་ཡང་ཆུང་འབྲིང་ཆེ་དགུ་དགུ་ཡོད་
ཅིང་འདོད་པའི་ཁོང་ཁྲོ་དགུ་དང་བཅས་པས་བཞི་བརྒྱ་བཅུ་བཞིར་ཡོད་དོ། །
ཞེས་གསུངས་སོ། །དེ་ལྟར་དུ་ས་བཟང་གི་མདོ་སྡེའི་རྒྱན་གྱི་རྣམ་བཤད་ཐེག་ཆེན་
རབ་གསལ་སྣང་བ་ལས། སྤྱིར་ཐར་པ་དང་ཐམས་ཅད་མཁྱེན་པའི་གེགས་སམ་
བར་དུ་གཅོད་པ་ནི་སྒྲིབ་པ་ཡིན་ཞིང་། ངོ་བོས་ཕྱེ་ན་དབུས་མཐའ་ལས། ཉོན་མོངས་
པ་ཡི་སྒྲིབ་པ་དང་། །ཤེས་བྱའི་སྒྲིབ་པ་དག་ཏུ་བསྟན། །དེར་ནི་སྒྲིབ་པ་ཐམས་ཅད་
དེ། །དེ་ཟད་ནས་ནི་གྲོལ་བར་འགྱུར། །ཞེས་གསུངས་པ་ལྟར་འདོད་ཆགས་ལ་
སོགས་པ་སེམས་ཀྱི་རྒྱུད་རབ་ཏུ་མ་ཞི་བར་བྱེད་ཅིང་། ཐར་པ་ཐོབ་པའི་གེགས་སུ་
གྱུར་པ་ཉོན་མོངས་པའི་སྒྲིབ་པ་དང༌། དེའི་ཊིཀྐར་ཉོན་མོངས་པ་ཅན་མ་ཡིན་པའི་
མི་ཤེས་པ་སྟེ་ཞེས་པ་ལྟར། ཉོན་མོངས་པ་ཅན་མ་ཡིན་པའི་མི་ཤེས་པ་ཤེས་བྱ་
ཤེས་པའི་གེགས་སུ་གྱུར་པ་ནི་ཤེས་བྱའི་སྒྲིབ་པ་སྟེ། ཏིང་ངེ་འཛིན་ལ་སྙོམས་པར་
འཇུག་མི་ཤེས་པ་སྙོམས་འཇུག་གི་སྒྲིབ་པ་ནི་ཤེས་བྱའི་སྒྲིབ་པའི་ཁྱད་པར་རོ། །ཉོན་
མོངས་པ་ལ་གཉེན་པོ་རིམ་གྱིས་ཕྱེ་ན་ཀུན་བརྟགས་ཀྱི་ཆ་རྣམས་མཐོང་བས་སྤང་
བར་བྱ་བ་དང་། ལྷན་སྐྱེས་ཀྱི་ཆ་རྣམས་སྒོམ་པས་སྤང་བར་བྱ་བ་གཉིས་ཀྱི་དང་པོ་
ཐ 220 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
ནི། འདོད་པའི་ཁམས་ན་བདེན་པ་བཞི་ལ་ཉོན་མོངས་པ་བཅུའི་འཇིགས་ཚོགས་
ལ་ལྟ་བ་དང་མཐར་འཛིན་པའི་ལྟ་བ་དང་། ལོག་པར་ལྟ་བ་དང་ཐེ་ཚོམ་སྟེ་བཞིས་
དངོས་སུ་ལོག་པར་རྟོགས་པ་དང་། མཆོག་འཛིན་གཉིས་དང་། འདོད་ཆགས་དང་
ང་རྒྱལ་དང་ཁོང་ཁྲོ་སྟེ་ལྔས་ལོག་ཞུགས་ལ་སོགས་པར་རྟོགས་པ་དང༌། མ་རིག་
པས་གཉི་ག་ལ་ལོག་པར་རྟོགས་པ་སྟེ་བཞི་བཅུ་དང་། ཁམས་གོང་མ་གཉིས་ན་ཁོང་
ཁྲོ་མེད་པས་བདེན་པ་བཞི་ལ་ཉོན་མོངས་དགུས་ལོག་པར་ཞུགས་པ་སོ་དྲུག་པ་
གཉིས་ཏེ། ཀུན་ལས་བཏུས་པར། དེ་དག་མདོར་བསྡུ་ན་ཉོན་མོངས་པ་བརྒྱ་རྩ་
བཅུ་གཉིས་ནི་མཐོང་བས་ནི་སྤང་བར་བྱ་བའི་རིས་སོ་ཞེས་གསུངས་པ་རྣམས་སོ།།
སྒོམ་སྤང་ནི་འཁོར་བ་ཐོག་མ་མེད་པ་ནས་བརྒྱུད་དེ་འོངས་པའི་ལྷན་སྐྱེས་ཐ་ན་བྱ་
དང་རི་དྭགས་ལ་སོགས་པ་ལའང་ཡོད་པ་སྟེ། འདོད་པའི་ཁམས་ན་ཉོན་མོངས་པ་
དྲུག་གིས་ཡུལ་ལ་ལོག་པར་ཞུགས་པ་དང༌། ཁམས་གོང་མ་གཉིས་ན་ཁོང་ཁྲོ་མ་
གཏོགས་པ་ལྔ་ལྔས་ལོག་པར་ཞུགས་པས་བཅུ་དྲུག་སྟེ། དེ་དག་མདོར་བསྡུ་ན་
བཅུ་དྲུག་ནི་སྒོམ་པས་སྤང་བར་བྱ་བའི་རིས་སོ་ཞེས་གསུངས་པ་རྣམས་སོ། །གཞུང་
ལ་སྦྱར་བ་ནི་མཐོང་བའི་ལམ་གྱི་ཞོར་ལ་ཤེས་སྒྲིབ་ཀུན་བརྟགས་རྣམས་ཀྱང་སྤོང་
མོད་ཀྱི། སྤང་བྱའི་གཙོ་བོ་ཉེས་སྤྱོད་ཆེན་པོའི་རྐྱེན་དུ་གྱུར་པ་ཀུན་བརྟགས་ཉོན་
མོངས་པའི་སྒྲིབ་པ་རྣམས་ཐམས་ཅད་སྤངས་ཏེ་ཡང་དག་པར་ཟད་པར་བྱས་ནས་
སྒོམ་པའི་ལམ་གྱིས་ཉོན་སྒྲིབ་ལྷན་སྐྱེས་རྣམས་ཀྱང་སྤོང་མོད་ཀྱི། གཙོ་ཆེར་ཤེས་
བྱའི་སྒྲིབ་པ་ལྷན་སྐྱེས་རྣམས་སྤང་བའི་ཕྱིར་ཆོས་ཉིད་མངོན་སུམ་དུ་མཐོང་ཟིན་ཏེ་
སྒོམ་པ་ལ་ནི་རབ་ཏུ་སྦྱོར་རོ། །མདོར་ན་ས་དང་པོའི་སྟོད་ཀྱི་ཆ་ལ་མཐོང་སྤང་སྤངས་
ཏེ་མཐོང་ལམ་ཡོངས་སུ་རྫོགས་པར་ཐོབ་ནས། སྨད་ཀྱི་ཆ་ནས་ས་བཅུ་པའི་བར་
ལ་སྒོམ་ལམ་གྱིས་ཤེས་བྱའི་སྒྲིབ་པ་གཙོ་བོར་སྤོང་ཞིང་གཞན་དོན་དུ་སྐྱེ་བ་ལེན་
- 221 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
པའི་ནུས་ལྡན་གྱི་ཉོན་མོངས་པ་ཕྲ་མོ་ཆེད་དུ་གཉེར་ནས་མི་སྤོང་བའི་རང་བཞིན་
ཅན་ཡིན་ཡང་དེས་ཉོན་མོངས་པའི་ཉེས་པ་མི་སྐྱེད་ལ། དེ་ཡང་བྱང་ཆུབ་ཐོབ་པ་
ན་ཤེས་སྒྲིབ་ལྷག་མ་དང་ཅིག་ཅར་སྤོང་སྟེ། ཀུན་ལས་བཏུས་པར། བྱང་ཆུབ་སེམས་
དཔའ་རྣམས་ནི་བདེན་པ་རྣམས་མངོན་པར་རྟོགས་པར་བྱས་ནས་ས་བཅུ་རྣམས་
སུ་སྒོམ་པའི་ལམ་ལ་ཤེས་བྱའི་སྒྲིབ་པའི་གཉེན་པོའི་ལམ་སྒོམ་པ་ཡིན་གྱི། ཉོན་
མོངས་པའི་སྒྲིབ་པའི་གཉེན་པོར་ནི་མ་ཡིན་ནོ། །དེ་བྱང་ཆུབ་ཐོབ་པ་ན་ཉོན་མོངས་
པའི་སྒྲིབ་པ་དང་ཤེས་བྱའི་སྒྲིབ་པ་ཅིག་ཅར་སྤོང་ངོ་། །ཅིག་ཅར་དགྲ་བཅོམ་པ་དང་
དེ་བཞིན་གཤེགས་པར་འགྱུར་རོ། །དེ་ཉོན་མོངས་པ་སྤངས་སུ་ཟིན་ཡང་སྔགས་
དང་སྨན་གྱིས་བསད་པའི་དུག་ལྟ་བུ་དང་། དཔེར་ན་སྤངས་པའི་དགྲ་བཅོམ་པ་
ལྟར་ས་ཐམས་ཅད་དུ་ཉོན་མོངས་པའི་ཉེས་པ་མི་སྐྱེད་དོ། །ཞེས་གསུངས་པ་ལྟར་
རོ། །ས་བཟང་གི་ཀུན་བཏུས་འགྲེལ་བ་ལས། དེ་དག་ཀྱང་གཙོ་ཆེར་ཐེག་པ་
ཐུན་མོང་བའི་དབང་དུ་བྱས་པ་སྟེ། ཐེག་པ་ཆེན་པོའི་ལུགས་ལ་ནི་ཉོན་མོངས་
པའི་སྒྲིབ་པ་རྣམས་མཐོང་སྤང་དང༌། ཤེས་བྱའི་སྒྲིབ་པ་རྣམས་སྒོམ་སྤང་ཞེས་
ཀྱང་འཆད་པར་འགྱུར་རོ། །ཞེས་གསུངས་པའི་དགོངས་པ་ནི་གཙོ་ཆེ་ལ་དགོངས་
པ་ཡིན་ཏེ། ས་བཟང་གི་ཀུན་བཏུས་འགྲེལ་བ་ལས། ཤེས་བྱའི་སྒྲིབ་པ་རྣམས་
མཐོང་སྤང་དུ་མི་འཆད་པ་ནི། མཐོང་བས་སྤང་བྱའི་ཉོན་མོངས་རྣམས། །ཐམས་
ཅད་ཡང་དག་ཟད་བྱས་ནས། །ཤེས་བྱའི་སྒྲིབ་པ་སྤང་བའི་ཕྱིར། །སྒོམ་པ་ལ་
ནི་རབ་ཏུ་སྦྱོར། །ཞེས་པ་ལྟར་ཐེག་ཆེན་པའི་ལུགས་ལ་མཐོང་ལམ་གྱིས་ཉོན་
སྒྲིབ་དང་སྒོམ་ལམ་གྱིས་ཤེས་སྒྲིབ་གཙོ་ཆེར་སྤང་བ་ལ་དགོངས་པའོ། །ཞེས་
གསུངས་སོ། །དེ་ལྟ་མ་ཡིན་ན་མཐོང་སྤང་ལ་ཤེས་སྒྲིབ་མེད་དགོས་ཀྱང་དེ་མི་
འཐད་དེ། མཐོང་སྤང་ཤེས་སྒྲིབ་དུ་གྱུར་བའི་རྣམ་རྟོག་བཞིའམ་སོ་དྲུག་ཡོད་
༡༡2



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
པའི་ཕྱིར་ཏེ། ཕར་ཕྱིན་མདོ་ལུགས་མ་ལས། ད་ནི་མཐོང་སྒོམ་གྱི་སྤང་བྱ་རྣམ་
རྟོག་བཞི་བཤད་པར་བྱ། ཞེས་པ་དང་། མཐོང་སྤང་གི་རྟོག་པ་བཞི་རྒྱས་པར་
བཤད་པ། ཞེས་སོགས་གསུངས་པའི་ཕྱིར་རོ། །གསུམ་པ་དེ་གཉིས་འགལ་བར་
བཤད་པ་ནི། མཐོང་སྤང་དང་སྒོམ་སྤང་གཉིས་ཀུན་བརྟགས་དང་ལྷན་སྐྱེས་
སམ་དངོས་གཉེན་མཐོང་སྒོམ་གང་གི་ཆ་ནས་བཞག་ཀྱང་དེ་གཉིས་འགལ་ཞེས་
བྱའོ། །མཉམ་བཞག་མི་རྟོག་པའི་ཡེ་ཤེས་ཀྱིས་གཙོ་ཆེར་ཉོན་སྒྲིབ་སྦྱོང་བ་དང༌།
རྗེས་ཐོབ་ཇི་སྙེད་པའི་དོན་ཀུན་འབྱེད་པའི་ཡེ་ཤེས་ཀྱིས་གཙོ་ཆེར་ཤེས་བྱའི་སྒྲིབ་
པ་སྦྱོང་བར་གསུངས་ཏེ། ས་བཟང་གི་ཐེག་པ་ཆེན་པོ་མདོ་སྡེའི་རྒྱན་གྱི་རྣམ་པར་
བཤད་པ་ཐེག་ཆེན་རབ་གསལ་སྣང་བ་ལས། སྒྲིབ་པ་གཉིས་དང་བྲལ་བ་ཡི། །རྒྱུ་
ནི་ཡེ་ཤེས་གཉིས་ཡིན་ཏེ། །མི་རྟོག་པ་དང་དེ་ཡི་ནི། །རྗེས་ཐོབ་དེ་ནི་ཡེ་ཤེས་འདོད། །
ཅེས་པ་ལྟར་སྤང་བྱ་ཉོན་མོངས་པ་དང་ཤེས་བྱའི་སྒྲིབ་པ་གཉིས་དང་བྲལ་བའི་འབྲས་
བུ་དག་པ་གཉིས་ལྡན་ཐོབ་པར་བྱེད་པའི་རྒྱུ་ནི། ཇི་ལྟ་བ་དང་ཇི་སྙེད་པ་རྟོགས་པའི་
ཡེ་ཤེས་གཉིས་ཟུང་དུ་འབྲེལ་བར་སྒོམ་པ་ཡིན་ཏེ། དེ་ཡང་མཉམ་གཞག་ཁམས་
གསུམ་པའི་གཉེན་པོ་རྣམ་པར་མི་རྟོག་པའི་ཡེ་ཤེས་ཀྱིས་གཙོ་ཆེར་ཉོན་མོངས་པའི་
སྒྲིབ་པ་སྦྱོང་བ་དང་། རྗེས་ཐོབ་ཟབ་པ་དང་རྒྱ་ཆེ་བ་ལ་སོགས་པ་ཤེས་བྱ་ཇི་སྙེད་
པའི་དོན་རྣམ་པར་འབྱེད་པའི་ཡེ་ཤེས་ཀྱིས་གཙོ་ཆེར་ཤེས་བྱའི་སྒྲིབ་པ་རྣམ་པར་སྦྱོང་
བས་དེ་དག་དང་འབྲེལ་བའི་ལམ་སྒོམ་པ་ལ་འབད་པར་བྱའོ། །ཞེས་གསུངས་སོ། །
ཅུང་ཟད་དཔྱད་རྒྱུ་སྣང་ངོ། །ཡང་གོང་དུ་དྲངས་བའི་ས་བཟང་གི་ཀུན་བཏུས་འགྲེལ་
བ་ལས། མཐོང་ལམ་ཐོབ་མ་ཐག་མཐོང་སྤང་སྤངས་ཟིན་པས། ཞེས་དང་། སྔོན་
མེད་ལེགས་བཤད་དུ། མཐོང་བའི་སྤང་བར་བྱ་བ་རྣམས་ནི་དུས་གཅིག་ཏུ་སྤོང་བ་
ཡིན་ལ། ཞེས་གསུངས་པ་ལ་མཐོང་ལམ་ཤེས་བཟོད་སྐད་ཅིག་མ་བཅུ་དྲུག་རིམ་



ཀུན་མཁྱེན་དགོངས་རྒྱན།
།
དེབ་ཕྲེང་བདུན་པ།
གྱིས་སྐྱེ་བར་གསུངས་པས་དཔྱད་པར་བྱའོ།། །། །
དྲི་བ་བཅུ་དྲུག་པ་ནི། སྐབས་ཀུན་ཏུ་འཕགས་པའི་མཉམ་བཞག་ཅེས་པ་
ཡང་སློབ་འཕགས་དང་སངས་འཕགས་ཀྱི་མཉམ་བཞག་གང་ལ་ངོས་འཛིན། མཉམ་
བཞག་གང་དང་གང་དོན་དམ་བདེན་པ་དང་ངོ་བོ་གཅིག་གམ་མི་གཅིག་ཅེས་པའོ། །
དེའི་ལན་ནི། འཕགས་པའི་མཉམ་བཞག་ཡེ་ཤེས་ལ་སློབ་འཕགས་ཀྱི་མཉམ་བཞག་
དང༌། སངས་འཕགས་ཀྱི་མཉམ་བཞག་གཉིས་ཡོད་པ་ཡིན་ཏེ། ལམ་བདེན་དུ་
གྱུར་བའི་མཐོང་སྒོམ་མཉམ་བཞག་ཡེ་ཤེས་དང་ཀུན་རྫོབ་གསར་བྱུང་གི་རྣམ་མཁྱེན་
གཉིས་ཡོད་པའི་ཕྱིར། དེས་ན་འཕགས་པའི་མཉམ་བཞག་ཡེ་ཤེས་རང་ལྡོག་ནས་
གང་ཡང་ཁས་མི་ལེན་པའོ། །དོན་དམ་མཉམ་བཞག་སོ་སོ་རང་རིག་པའི་གཉིས་
མེད་ཡེ་ཤེས་དང་། རང་བྱུང་ཡེ་ཤེས་དང༌། དབྱིངས་རིག་དབྱེར་མེད་ཀྱི་ཡེ་ཤེས་
དང༌། འདུས་མ་བྱས་པའི་ཡེ་ཤེས་རྣམས་དོན་དམ་བདེན་པ་དང་ངོ་བོ་གཅིག་ཡིན་
ནོ། །ཀུན་རྫོབ་ཀྱི་མཉམ་བཞག་རྣམས་དོན་དམ་བདེན་པ་དང་ངོ་བོ་གཅིག་དང་ཐ་
དད་ལས་འདས་པའོ།། །། །
དྲི་བ་བཅུ་བདུན་པ་ནི། ཀུན་རྫོབ་བདེན་པ་ཡིན་ན་འཁྲུལ་བ་དང་སྤང་
བྱ་ཡིན་པས་ཁྱབ་མ་ཁྱབ་དང་དོན་དམ་བདེན་པའི་དགག་བྱ་གང་ཡིན་ཞེས་པའོ། །
དེའི་ལན་ནི། ཀུན་རྫོབ་བདེན་པ་ཡིན་ན་འཁྲུལ་བ་ཡིན་པས་མ་ཁྱབ་པ་འདྲ་སྟེ།
ཀུན་རྫོབ་གསར་བྱུང་གི་རྣམ་མཁྱེན་ནམ་མི་སློབ་ལམ་དེ་གདུལ་བྱ་ལ་སྣང་བ་འཁྲུལ་
རྒྱུའི་དབང་གིས་ཡིན་ཡང་སྤྱིར་སྐལ་ཆེན་གྲངས་མེད་ཀྱི་ཚོགས་ལས་འཁྲུངས་པས་
འཁྲུལ་བ་མ་ཡིན་ནམ་སྙམ། འོ་ན་མདོ་སྡེ་རྒྱན་ལས། ཤེས་བྱ་སྤང་བྱ་རང་བཞིན་
དྲི་མེད་འདོད་གང་རྣམ་པར་སྦྱང་བྱ་སྟེ། །ཞེས་དང་། ས་བཟང་གི་མདོ་སྡེའི་རྒྱན་
གྱི་རྣམ་བཤད་ཐེག་ཆེན་རབ་གསལ་སྣང་བ་ལས། ཀུན་བརྟགས་གཟུང་འཛིན་མེད་
- 224 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
པ་ལ་མེད་པར་ཤེས་པར་བྱ་ཞིང་། གཞན་དབང་ཀུན་ཏུ་རྟོག་པ་ཙམ་དེ་སྤང་བར་
བྱས་ནས་ཡོངས་གྲུབ་ཆོས་ཀྱི་དབྱིངས་རང་བཞིན་གྱིས་རྣམ་པར་དག་ཅིང་དྲི་མ་མེད་
པར་འདོད་པ་གང་ཡིན་པ་དེ་གློ་བུར་གྱི་དྲི་མ་ལས་རྣམ་པར་སྦྱང་བར་བྱ། །ཞེས་
གཞན་དབང་སྤང་བྱར་གསུངས་པ་མ་ཡིན་ནམ་ཞེ་ན་མ་ཡིན་ཏེ། དེའི་དགོངས་པ་
ནི་གློ་བུར་གྱི་དྲི་མ་ལ་དགོངས་པ་གསལ་ཏེ། ས་བཟང་གི་མདོ་སྡེ་རྒྱན་གྱི་རྣམ་བཤད་
ལས། ཡོངས་གྲུབ་དེ་ནི་ནམ་མཁའ་སྤྲིན་དང་བྲལ་བ་དང་གསེར་ས་དང་བྲལ་བ་
དང་ཆུ་རྙོག་པ་དང་བྲལ་བ་ལྟར། དབྱིངས་རང་བཞིན་གྱིས་རྣམ་པར་དག་པ་ཡིན་
ཡང་སྤང་བྱ་གློ་བུར་གྱི་དྲི་མ་ཉོན་མོངས་པ་ལས་ཀྱང་རྣམ་པར་དག་པས་དག་པ་
གཉིས་ལྡན་དུ་འགྱུར་བར་འདོད་པའོ། །ཞེས་གསུངས་སོ། །ལམ་བདེན་རྣམས་
ལམ་བདེན་ཡིན་པས་ཆ་ནས་སྐབས་དུ་མར་ཐོབ་བྱར་གསུངས་པ་ལས་སྤང་བྱར་
མ་གསུངས་ལ། ཀུན་རྫོབ་བདེན་པ་ཡིན་ན་སྤང་བྱ་ཡིན་པས་མ་ཁྱབ་སྙམ་སྟེ། སངས་
རྒྱས་ས་ལ་སྤང་བྱ་མེད་ལ། ལམ་སོགས་གནས་འགྱུར་མཐར་ཐུག་ཐོབ་ནས་སངས་
རྒྱས་ས་ལ་དེའི་རྒྱུན་ཡོད་པར་བཤད་པ་ཡིན་ཏེ། སྐུ་གསུམ་ལ་འཇུག་པའི་མདོ་ལས།
ཀུན་གཞི་རྣམ་པར་ཤེས་པ་དབྱིངས་སུ་ནུབ་པ་ནི་མེ་ལོང་ལྟ་བུའི་ཡེ་ཤེས་སོ། །ཉོན་
མོངས་ཅན་གྱི་ཡིད་དབྱིངས་སུ་ནུབ་པ་ནི་མཉམ་པ་ཉིད་ཀྱི་ཡེ་ཤེས་སོ། །ཡིད་
ཀྱི་རྣམ་པར་ཤེས་པ་དབྱིངས་སུ་ནུབ་པ་ནི་སོ་སོར་རྟོགས་པའི་ཡེ་ཤེས་སོ། །སྒོ་
ལྔའི་རྣམ་པར་ཤེས་པ་དབྱིངས་སུ་ནུབ་པ་ནི་བྱ་བ་གྲུབ་པའི་ཡེ་ཤེས་སོ། །ཞེས་
དང༌། ཐེག་མཆོག་དབུ་མའི་རབ་བྱེད་བརྒྱད་པའི་ཟིན་བྲིས་ལས། རྣམ་ཤེས་
རྣམས་གནས་འགྱུར་ཚུལ་ནི། དཔེར་ན་ལྕགས་ཀྱི་དངོས་པོ་གསེར་འགྱུར་གྱི་རྩིས་
རོ་བཅུད་ཀྱིས་བཙོས་པ་ན། དེའི་ཁ་དོག་ནག་པོ་སོགས་མི་མཛེས་པ་དང་། གྱོང་
ཞིང་སྲ་བའི་དངོས་པོ་ནི་ཉམས་ཤིང་། ལྕགས་ཀྱི་དངོས་པོ་རྒྱུན་ནི་མ་ཉམས་
• 225



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཏེ། དག་པའི་གསེར་ཁ་དོག་བཟང་ཞིང་རང་བཞིན་མཉེན་པར་འགྱུར་བ་བཞིན་
དུ། ལམ་བསྒོམས་སྟོབས་ཀྱིས་གློ་བུར་གྱི་དྲི་མར་གྱུར་པ་རྣམ་ཤེས་རང་རང་གི་
མཚན་ཉིད་རྣམས་སྤངས་ཀྱང་། རྣམ་ཤེས་དེ་དག་གི་རིགས་རྒྱུན་གྱི་ཆ་ནམ་དུའང་
མི་ལྡོག་པར་སངས་རྒྱས་ཀྱི་ཡེ་ཤེས་སུ་གནས་གྱུར་པ་ཡིན་ཏེ། དཔེར་ན་ཀུན་
གཞི་རྣམ་ཤེས་ཀྱི་མཚན་ཉིད་ས་བོན་ཐམས་ཅད་པ་དང༌། རྣམ་པ་མི་གསལ་བ་
སོགས་སྤངས་ཏེ། ང་ཡིར་འཛིན་པ་མེད་པ་སོགས་ཡོན་ཏན་ལྔ་དང་ལྡན་པའི་
མེ་ལོང་ལྟ་བུའི་ཡེ་ཤེས་སུ་གནས་གྱུར་པ་བཞིན་ཡིན་པའི་ཕྱིར་ཏེ། ཇི་སྐད་དུ།
རྗེ་བཙུན་སྒྲོལ་བའི་མགོན་པོས། བསྟན་བཅོས་ཡིད་བཞིན་ནོར་བུ་སྙིང་པོ་ངེས་
པ་ལས། དངོས་རྒྱུན་གཅིག་ལ་མཚན་ཉིད་ངན་པ་དོར། །བཟང་པོའི་གནས་སྐབས་
འཛིན་པ་གནས་གྱུར་ཏེ། །སྲ་བའི་དངོས་པོ་གཅིག་ལ་ལྕགས་ཀྱི་མདོག །སྤངས་
ནས་གསེར་དུ་འགྱུར་བ་ལྟ་བུ་ཡིན། །ཞེས་གསུངས་པའི་ཕྱིར་རོ། །དེས་ན་དྲི་མ་
མཐའ་དག་དང་བྲལ་ཏེ་སངས་རྒྱས་པ་ན་ལམ་སྒོམ་པ་པོའི་གང་ཟག་དང་དེའི་
རྒྱུད་ཀྱི་རྣམ་པར་ཤེས་པ་རྣམས་གཏན་མེད་དུ་མི་འགྲོ་བར་དེ་དག་གི་རིགས་རྒྱུན་
སངས་རྒྱས་ཀྱི་སྐྱེས་བུ་དང་ཡེ་ཤེས་སུ་གནས་གྱུར་པ་ཡིན་ཏེ། དེ་ཉིད་ལས། གང་
ཟག་འཁྲུལ་པ་ཟད་ན་དེ་སངས་རྒྱས། །དེ་སྤངས་གང་ཟག་ཉིད་ཀྱང་སྤང་གྱུར་
མོད། །སྔ་མའི་ཤུགས་ལས་གནས་འགྱུར་ཡེ་ཤེས་འབྱུང་། །དེ་ནི་སངས་རྒྱས་
སྐྱེས་བུ་རྗེས་སུ་བརྗོད། །ཅེས་གསུངས་པའི་ཕྱིར་རོ། །གང་ཟག་དང་རྣམ་ཤེས་
རྣམས་གནས་གྱུར་པ་ན་དེ་ལ་སངས་རྒྱས་ཀྱི་སྐྱེས་བུ་དང་ཡེ་ཤེས་ཞེས་བརྗོད་
ཀྱི། ཡིད་ཅན་གྱི་གང་ཟག་དང་རྣམ་ཤེས་ཞེས་མི་བརྗོད་ཏེ། དཔེར་ན་ལྕགས་
ཀྱི་དངོས་པོ་གསེར་དུ་གྱུར་པ་ན་དེ་ལྷགས་མ་ཡིན་པ་བཞིན་ནོ། །གལ་ཏེ་ཀུན་
རྫོབ་ཀྱི་ཆོས་རྣམས་སྤང་བྱར་བཤད་པས། གསར་ཐོབ་ཀྱི་སངས་རྒྱས་ཡོན་
226 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
ཏན་རྣམས་སྤང་བྱར་འགྱུར་ཏེ། ཀུན་རྫོབ་ཡིན་པའི་ཕྱིར་རོ་སྙམ་ན། ཀུན་རྫོབ་
ལ་སྤང་བྱར་བཤད་པའི་སྐབས་མང་དུ་ཡོད་ཀྱང་། དེ་ནི་སྤྱིར་བཏང་ངམ་གཙོ་ཆེ་བ་ལ་
དགོངས་ནས་དེ་ལྟར་གསུངས་པ་ཙམ་ཡིན་གྱི། དམིགས་བསལ་གསར་ཐོབ་
ཀྱི་སངས་རྒྱས་ཡོན་ཏན་རྣམས་སྤང་བྱའམ་སྦྲང་བྱ་མ་ཡིན་ཏེ། བསྐལ་པར་ཚོགས་
བསགས་པའི་ལམ་གྱིས་བསྐྱེད་འབྲས་དང་སྦྱངས་འབྲས་ཡིན་པའི་ཕྱིར་ཏེ། ཡིན་
ལག་དྲུག་པའི་ངོ་སྤྲོད་ནང་མ་ལས། ལམ་བསྒོམས་པས་གསར་དུ་ཐོབ་པའི་ལྡོག་
ཆ་གློ་བུར་གྱི་དྲི་མ་སྤངས་པའི་ཆ་རྣམས་དང༌། གདུལ་བྱ་གཞན་སྣང་དུ་སྟོན་པ་
རྣམས་དང་། གཞན་སྣང་དུ་འཆར་དུ་རུང་བ་རྣམས་ནི་ཀུན་རྫོབ་དང་སྦྱངས་འབྲས་
ཡིན་ཞིང་། ཞེས་དང༌། བསྟན་བཅོས་ཡིད་བཞིན་ནོར་བུ་ལས། ཀུན་རྫོ་བ་སངས་
རྒྱས་དུས་གསུམ་བྱུང་བ་རྣམས། །ལམ་བདེན་ཉིད་ཡིན། ཞེས་དང་། ཟབ་དོན་
ཉེར་གཅིག་ལས། སངས་རྒྱས་ཀྱི་ཡོན་ཏན་གྱི་རིགས་ཐམས་ཅད་ལ་ཆོས་སྐུའི་
ཡོན་ཏན་དོན་དམ་པ་སངས་རྒྱས་རང་སྣང་རེ་དང༌། གཟུགས་སྐུའི་ཡོན་ཏན་
ཀུན་རྫོབ་པ་གདུལ་བྱ་གཞན་སྣང་གི་ཆ་རེ་ཐམས་ཅད་དུ་ཡོད་པ་ཡིན་ལ། ཞེས་
གསུངས་པའི་ཕྱིར་རོ། །འོན་ཀྱང་སྐབས་མང་བོར་གཞན་དབང་རྣམས་སྤང་བྱ་
ཡིན་གསུངས་པ་དང༌། བདེན་གཉིས་གསལ་བའི་ཉི་མ་ལས། སངས་རྒྱས་
ཆོས་ཅན། ཆོས་ཉིད་དོན་དམ་མི་སྣང་བར་ཐལ། ཆོས་ཅན་ཀུན་རྫོབ་སྣང་བའི་ཕྱིར།
ཁྱབ་པ་ཡོད་དེ། ཆོས་ཉིད་རྣམ་འབྱེད་དུ། དེ་སྣང་ཆོས་ཉིད་མི་སྣང་ཞིང་། །དེ་མི་
སྣང་བས་ཆོས་ཉིད་སྣང་། །ཞེས་དང་། སངས་རྒྱས་ཆོས་ཅན། ལྷག་མཐོང་མཐར་
ཐུག་མ་ཡིན་པར་ཐལ། ཀུན་རྫོབ་སྣང་བའི་ཕྱིར། ཁྱབ་པ་ཡོད་དེ། ཕལ་ཆེན་
དུ། ལྷག་མཐོང་གིས་ནི་མཐོང་གྱུར་ན། །ཐམས་ཅད་མཐོང་བ་མེད་པ་ཡིན། །ཞེས་
དང༌། རྣམ་མཁྱེན་ཆོས་ཅན། འཁྲུལ་བ་གཟིགས་པར་ཐལ། རྣམ་རྟོག་དང་མ་
227



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
བྲལ་བར་ཐལ། མ་རིག་བག་ཆགས་མ་བཅོམ་པར་ཐལ། མ་དག་པ་མུན་པ་སྣང་
བ་ཐལ། ཀུན་རྫོབ་ཁམས་གསུམ་པ་སྣང་བའི་ཕྱིར། ཞེས་ཀུན་རྫོབ་གཟིགས་
ན་འཁྲུལ་བ་གཟིགས་དགོས་པའི་རྒྱུ་མཚན་ཀུན་རྫོབ་ཡིན་ན་འཁྲུལ་བ་ཡིན་པས་
མ་ཁྱབ་ན་དེའི་རྒྱུ་མཚན་དང༌། རྒྱུ་འབྲས་དབུ་མའི་ཐིག་ལེ་ལས། ཐོབ་བྱ་སངས་
རྒྱས་གནས་ལུགས་ཡིན་ནམ་མིན། །མིན་ན་འཁྲུལ་བ་ཐོབ་པས་དགོས་པ་ཅི། །
ཞེས་གསུངས་པའི་དགོངས་པ་ནི་ཀུན་རྫོ་བ་གསར་བྱུང་གི་རྣམ་མཁྱེན་སོགས་
འཁྲུལ་བ་མིན་ཀྱང་དེ་སྣང་ན་འཁྲུལ་བ་སྣང་དགོས་པའི་རྒྱུ་མཚན་ནི། དེ་སྣང་
ན་འཁྲུལ་བའི་སླད་པ་ཞུགས་པའི་དབང་གིས་སྣང་དགོས་པ་དང༌། དེ་དག་སྣང་
ཚུལ་དང་གནས་ཚུལ་མི་མཐུན་པའི་ཆོས་ཡིན་པའི་དབང་གིས་ཡིན་སྙམ་ཀྱང་ཆོས་
ཀྱི་སྤྱན་ལྡན་རྣམས་ཀྱིས་ལེགས་པར་དཔྱད་པར་བྱའོ། །ཡང་ཀུན་རྫོབ་ཀྱི་སངས་
རྒྱས་སོགས་སངས་རྒྱས་མིན་པས་སྤང་བྱ་ཡིན་ནོ་ཞེ་ན། དེ་ནི་མི་འཐད་དེ། ཀུན་
རྫོབ་ཀྱི་སངས་རྒྱས་སངས་རྒྱས་མིན་པར་སངས་རྒྱས་ལ་དོན་དམ་གྱི་སངས་
རྒྱས་ཀྱིས་ཁྱབ་ཟེར་བ་ནི་དོན་དམ་གྱི་ཕྱོགས་སུ་ལྷུང་བ་དང་། དོན་དམ་གྱི་སངས་རྒྱས་
སངས་རྒྱས་མིན་ཟེར་བ་ནི་ཀུན་རྫོབ་ཀྱི་ཕྱོགས་སུ་ལྷུང་བ་ཡིན་ཏེ། ས་བཟང་
གི་དངོས་སློབ་འཇམ་དཔལ་གྲགས་པའི་བཀའ་བསྡུ་ལྔ་བ་མཐའ་བྲལ་དབུ་མ་
ཆེན་པོའི་གྲུབ་མཐའ་རབ་གསལ་ལས། ཁ་ཅིག་མཆོག་གསུམ་ཀུན་རྫོབ་བདེན་པ་
ཡིན། །སངས་རྒྱས་རྟག་བརྟན་བྱ་བ་མི་སྲིད་པས། །དོན་དམ་ཆོས་སྐུའང་སངས་
རྒྱས་མ་ཡིན་ཟེར། །དེ་བཞིན་འགོག་བདེན་ཆོས་ཀྱང་ཆོས་མ་ཡིན། །དོན་
དམ་དགེ་འདུན་དགེ་འདུན་མིན་ནོ་ལོ། །དོན་དམ་དཀོན་མཆོག་གསུམ་ལ་
སྐུར་བ་འདེབས། །འདི་ཡང་ཀུན་རྫོབ་ཁོ་ནའི་ཕྱོགས་སུ་ལྷུང་། །ཕྱོགས་རེའི་མཐའ་
ལ་ཞེན་ནས་ཕན་ཚུན་འགོག །ཁ་ཅིག་མཆོག་གསུམ་དོན་དམ་བདེན་པ་ཡིན། །
- 228 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
སྐྱེ་འཇིག་ཅན་གྱི་སངས་རྒྱས་གོ་མི་ཆོད། །དེ་ཕྱིར་ཀུན་རྫོབ་གཟུགས་སྐུ་སངས་
རྒྱས་མིན། །དེ་བཞིན་ལམ་གྱི་ཆོས་ཀྱང་ཆོས་མ་ཡིན། །ཀུན་རྫོབ་དགེ་འདུན་
དགེ་འདུན་མིན་ཞེས་སྨྲས། །ཀུན་རྫོབ་དཀོན་མཆོག་གསུམ་ལ་སྐུར་བ་འདེབས། །
འདི་ཡང་དོན་དམ་ཁོ་ནའི་ཕྱོགས་སུ་ལྷུང་། །ཕྱོགས་རེས་མཐའ་ལ་ཞེན་ནས་
ཕན་ཚུན་འགོག །ཐམས་ཅད་དྲིལ་ནས་མཆོག་གསུམ་ཡུལ་ནས་ཕུད། །ཞེས་
པ་ནས། སངས་རྒྱས་ལ་ཡང་བདེན་གཉིས་ཟུང་དུ་འཇུག །དམ་ཆོས་ལ་ཡང་
བདེན་གཉིས་ཟུང་དུ་འཇུག །དགེ་འདུན་ལ་ཡང་བདེན་གཉིས་ཟུང་དུ་འཇུག །
མཐའ་བྲལ་དབུ་མ་ཆེན་པོའི་གྲུབ་མཐའ་ཡིན། །མདོ་རྒྱུད་བསྟན་བཅོས་མན་
ངག་སྙིང་པོ་ཡིན། །ཞེས་གསུངས་སོ། །ཁ་ཅིག་གིས་ཀུན་རྫོབ་ཀྱི་ཆོས་ཡིན་ན་
འཁྲུལ་བ་ཡིན་པས་ཁྱབ་པ་ཡོད་པར་འདོད་ན་སངས་རྒྱས་ཀྱི་ས་ལ་འཁྲུལ་བ་
ཡོད་པར་ཐལ་བའོ། །དྲི་བའི་ཟུར་གཉིས་པའི་ལན་ནི། ཀུན་རྫོབ་ཀྱི་ཆོས་རྣམས་
གཤིས་ལ་གྲུབ་པ་ནི། དོན་དམ་བདེན་པའི་དགག་བྱའོ། །ཀུན་བརྟགས་དང་
གཞན་དབང་གཉིས་དེར་འཇོག་པ་འདྲ་སྟེ། དེ་གཉིས་ཀྱིས་སྟོང་བའི་གཞི་ཡོངས་
གྲུབ་ཡིན་པའི་ཕྱིར་རོ།། །།
དྲི་བ་བཅོ་བརྒྱད་པ་ནི། སྣང་བ་སེམས་སུ་སྒྲུབ་པའི་རིགས་པ་འཕགས་པ་
ཐོགས་མེད་ཀྱིས་ཐེག་པ་ཆེན་པོ་བསྡུས་པར་གསུངས་པ་ཞེས་པའི་སྐབས་ཀྱི་རིགས་
པ་གང་ཡིན་ཞེས་པའོ། །དེའི་ལན་ནི། ཐེག་མཆོག་དབུ་མའི་ཟིན་བྲིས་ལས། སྣང་
བ་སེམས་སུ་སྒྲུབ་པ་ལ་བརྟེན་ནས་ཕྱི་དོན་འགོག་པ་དང་། ཕྱི་དོན་འགོག་བྱེད་
ཀྱི་རིགས་པ་བཤད་པ་གཉིས་ལས། དང་པོ་སྣང་ཞིང་སྲིད་པས་བསྡུས་པའི་ཆོས་
འདི་དག་ཐམས་ཅད་རང་གི་སེམས་ཀྱི་སྣང་བ་ཙམ་ཡིན་གྱི། སེམས་ལས་ལོགས་
སུ་གྲུབ་པ་ཅུང་ཟད་ཀྱང་ཡོད་པ་མ་ཡིན་ཏེ། ཅི་ཙམ་ན་སྣང་བ་གསལ་བའི་སེམས་
བ 229 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
ཀྱི་བདག་ཉིད་ཡིན་པའི་ཕྱིར། དཔེར་ན། རྨི་ལམ་དང་སྒྱུ་མ་ལ་སོགས་པ་དག་
དང་མཚུངས་པའི་ཕྱིར། དེ་ཡང་གང་སེམས་ཡིན་པ་དེ་ལ་ནི་སྣང་བ་གསལ་བོར་
འབྱུང་བ་ཡིན་ལ་སེམས་མ་ཡིན་པ་ལ་ནི་སྣང་བ་གསལ་བོར་འབྱུང་བ་མེད་དེ།
འཇིག་རྟེན་ཐ་སྙད་དུ་ཡང་། གཟུགས་སྒྲ་དྲི་རོ་རེག་བྱ་ལ་སོགས་པའི་སྣང་བ་
སྐྱེས་བུའི་སེམས་ལ་གསལ་བར་འཆར་གྱི། ས་རྡོ་སོགས་ལ་དེ་དག་གསལ་བར་
མི་འཆར་བའི་ཕྱིར་རོ། །གཞན་ཡང་སྣང་གྲགས་ཀྱི་ཆོས་འདི་རྣམས་སེམས་ཀྱི་
སྣང་བ་ཙམ་ཡིན་གྱི། དེ་ལས་གཞན་དུ་ཅུང་ཟད་ཀྱང་མེད་པར་གྲུབ་པ་ཡིན་ཏེ།
སྣང་བ་འདི་རྣམས་བློ་དང་ལྷན་ཅིག་ཁོ་ནར་དམིགས་པར་ངེས་པ་ཡིན་པའི་ཕྱིར་རོ། །
དེ་ཡང་གཟུགས་སྒྲ་དྲི་རོ་རེག་བྱ་ལ་སོགས་པའི་སྣང་བ་དེ་རྣམས་བློ་མིག་ཤེས་
སོགས་དང་ལྷན་ཅིག་ཁོ་ནར་དམིགས་པ་ཡིན་གྱི། ཡུལ་ཅན་གྱི་སྣང་བ་ཁོ་ན་གཏན་
མི་སྲིད་པའི་ཕྱིར་རོ། །དེ་ཡང་གང་ཟག་གཅིག་ལ་ལྟོས་ནས་དེ་ལྟར་ཡིན་སྲིད་
ཀྱང༌། དཔེར་ན། རི་ལྟ་བུའི་དངོས་པོ་ཞིག་རྟག་ཏུ་བློ་ཁོ་ན་དང་ལྷན་ཅིག་དམིགས་
པ་ཡང་མ་ཡིན་ཏེ། མིའི་འགྲོ་བ་ལྟ་བུ་ཞིག་གི་མིག་ཤེས་ཀྱིས་ཡུལ་དེ་མི་མཐོང་
བའི་སྐབས་དག་ཏུ་དེ་བློ་དང་ལྷན་ཅིག་པ་མ་ཡིན་ཏེ། བློ་གང་གིས་ཀྱང་མི་དམིགས་
པའི་ཕྱིར། སྙམ་ན། དེ་ལ་ནི་འགྲོ་བ་གཞན་དང་གཞན་དག་གིས་དེ་ལ་བརྟེན་
ནས་མིག་གི་རྣམ་པར་ཤེས་པ་སྐྱེ་བ་ཡོད་པའི་ཕྱིར། གང་ཅི་ཡང་རུང་བའི་གཟུགས་
ཡིན་ཕྱིན། འགྲོ་བ་ཐ་དད་གཞན་དང་གཞན་དག་གིས་མིག་ཤེས་དང་ལྷན་ཅིག་ཏུ་
དམིགས་པ་རྒྱུན་མི་འཆད་པ་ཡིན་ནོ། །འདི་སྐབས་སུ་སྣང་བ་ཐམས་ཅད་སེམས་
ཡིན་ཞེས་བསྟན་པ་ཡང་། སེམས་ཡིད་རྣམ་པར་ཤེས་པ་གསུམ་གྱི་ཟླས་ཕྱེ་བའི་
སེམས་ཁོ་ན་མ་ཡིན་གྱི། ཤེས་པ་སྤྱི་ལ་སེམས་ཞེས་བསྟན་པ་ཡིན་ནོ། །



གཞན་སྟོང་དྲིས་ལན་སྐལ་བཟང་རྒྱན་ཕྲེང༌། །
གཞན་ཡང་སྣང་བ་སེམས་སུ་སྒྲུབ་པའི་རིགས་པ་འཕགས་པ་ཐོགས་མེད་
ཀྱིས་ཐེག་པ་ཆེན་པོ་བསྡུས་པར་གསུངས་པ་ནི། དཔེར་ན། མཚོ་ལྟ་བུ་ཞིག་ཡི་
དྭགས་རྣམས་ལ་རྣག་ཁྲག་ཏུ་སྣང་བ་དང་། བྱེ་བྲག་ཏུ་ཡི་དྭགས་ཕྱིའི་སྒྲིབ་པ་ཅན་
རྣམས་ལ་གོ་ས་དེ་ཉིད་བྱེ་ཐང་དུ་སྣང་བ་དང༌། ཉ་ལྟ་བུའི་དུད་འགྲོ་ལ་ཁང་བཟང་
དུ་སྣང་བ་དང༌། མི་རྣམས་ལ་རླན་ཞིང་གཤེར་བ་ཆུའི་དངོས་པོར་སྣང་བ་དང་།
ལྷ་རྣམས་ལ་བདུད་རྩིར་སྣང་བ་དང་། གཞན་ཡང་ཇི་ལྟར་རིགས་རིགས་སུ་དམྱལ་
བ་རྣམས་ལ་ཁྲོ་ཆུར་སྣང་བ་སོགས། སྣང་གཞིའི་དངོས་པོ་གཅིག་ལ་ཡང་སྣང་
མཁན་གྱི་ཡིད་ཐ་དད་པའི་དབང་གིས་དངོས་པོ་མི་འདྲ་བ་སྣ་ཚོགས་པ་གསལ་
སྣང་དུ་ཤར་བ་ཙམ་མ་ཡིན་པར་དེ་དང་དེའི་དོན་བྱེད་ནུས་པར་སྣང་བའི་ཕྱིར།
ཕྱི་རོལ་གྱི་དོན་མ་གྲུབ་པར་འདོད་པ་ཡིན་ནོ། །གཞན་ཡང་ཕྱི་རོལ་གྱི་དོན་རྣམས་
དོན་དང་དངོས་པོའི་གནས་ལུགས་སུ་གྲུབ་ན། རྣལ་འབྱོར་བ་ཏིང་ངེ་འཛིན་གྱི་
ཁྱད་པར་ཡིད་ལ་བྱེད་པ་རྣམས་ལ། ཕྱི་དོན་གྱི་སྣང་བ་རིམ་པས་ཡོངས་སུ་འགག་
པའི་རྟོག་མེད་ཀྱི་ཤེས་པ་སྐྱེ་མི་སྲིད་པར་ཐལ་བར་འགྱུར་ཏེ། ཕྱི་རོལ་ཀྱི་དོན་
བདེན་པར་གྲུབ་པའི་ཕྱིར། གཞན་ཡང་ཕྱི་རོལ་གྱི་དོན་བདེན་པར་གྲུབ་པ་འདི་
ལ་སྣ་ཚོགས་སུ་འགྱུར་བ་མེད་དགོས་ནའང་། སུ་གང་ཞིག་བློ་དང་ལྡན་ཞིང་རང་
རང་གི་འབྲས་བུ་ཞི་བ་ཐོབ་པ་དང་། དེ་ལྟ་མིན་ཡང་། གྲུབ་པ་ཐོབ་པ་རྣམས་
ཀྱིས་ཆོས་གང་དང་གང་རང་གི་ཡིད་ལ་བྱེད་པ། དེ་དང་དེར་སྣང་བའི་ཕྱིར། ཕྱི་
རོལ་གྱི་དོན་མེད་པར་གྲུབ་པོ། །དེ་ཡང་ཏིང་ངེ་འཛིན་ལ་དབང་ཐོབ་པ་དག་
གིས་སྣང་བ་ཐམས་ཅད་པར་ཡིད་ལ་བྱས་ན། དེ་ལྟར་དུ་སྣང་བ་དང་། དེ་བཞིན་
དུ་མེ་དང་། ཆུ་སོགས་སུ་མོས་ཤིང་ཡིད་ལ་བྱས་ན། དེ་དང་དེར་མངོན་སུམ་དུ་
སྣང་བས་ན་ཕྱི་དོན་བདེན་པར་མ་གྲུབ་པ་ཡིན་གྱི། ཅི་སྟེ་བདེན་པར་གྲུབ་ན་
- 231 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
ཡང་། སྣ་ཚོགས་སུ་འགྱུར་བ་མེད་པའི་ཕྱིར་རོ། །གཞན་ཡང་འཕགས་པ་རྣམས་
ཀྱི་མཉམ་བཞག་རྣམ་པར་མི་རྟོག་པའི་ཡེ་ཤེས་ཀྱི་རྒྱུ་བ་ལ་གཟུགས་སྒྲ་དྲི་རོ་
རེག་བྱ་ལ་སོགས། ཕྱི་རོལ་དོན་གྱི་སྣང་བ་གང་ཡང་འཆར་བ་མེད་པའི་ཕྱིར་
ཡང་། ཕྱི་དོན་བདེན་མེད་དུ་ཁོང་དུ་ཆུད་པར་བྱ་བ་ཡིན་ཏེ། ཅི་སྟེ་ཕྱི་རོལ་ཀྱི་
དོན་བདེན་པར་གྲུབ་ན། མཉམ་གཞག་རྣམ་པར་མི་རྟོག་པའི་ཡེ་ཤེས་མ་འཁྲུལ་
བ་དེ་ལ་སྣང་དགོས་པ་ལས། དེ་ལ་མི་སྣང་བའི་ཕྱིར། དེའི་ཡུལ་མ་ཡིན་ལ། དེས་
ན་བདེན་མེད་དུ་གྲུབ་པོ། །དེ་ལྟར་ཕྱི་རོལ་གྱི་དོན་མ་གྲུབ་པ་དེ་ལྟ་བས་ན། དེ་
དང་དེར་སྣང་བའི་རྣམ་རིག་ཡང་བདེན་མེད་དུ་གྲུབ་སྟེ། ཡུལ་གཟུགས་མི་བདེན་
ན། དེ་འཛིན་པའི་མིག་གི་རྣམ་པར་ཤེས་པ་ཅིའི་ཕྱིར་བདེན་ཏེ། ཡུལ་འཁྲུལ་བ་
འཛིན་པའི་ཡུལ་ཅན་གྱི་ཤེས་པ་ཡང་འཁྲུལ་བ་ཡིན་པས་སོ། །ཞེས་གསུངས་
སོ། །སྣང་བ་རྣམས་སེམས་ཡིན་མིན་དཔྱད་ཚུལ་སྔར་བདག་གིས་གཞན་སྟོང་བགྲོ་
གླེང་ཐེངས་དང་པོའི་སྐབས་སུ་བཤད་ཟིན་ཏོ།། །། །
དྲི་བ་བཅུ་དགུ་བ་ནི། ཁྱད་པར་འགོག་པ་མཐའ་བཞི་སྐྱེ་འགོག་གི་རིགས་
པའི་རྩ་སྦྱོར་དང་ཚུལ་སྒྲུབ་ཚུལ་ཇི་ལྟར་ཡིན་ཞེས་པའོ། །དེའི་ལན་བཤད་པ་ལ།
ལན་དངོས་དང་། དོགས་པ་གཅོད་པ་དང་གཉིས། དང་པོ་ལ་རྩ་སྦྱོར་འགོད་པ་དང་
ཚུལ་སྒྲུབ་པ་དང་གཉིས། དང་པོ་ནི། ཕྱི་ནང་གི་དངོས་པོ་རྣམས་ཆོས་ཅན།
རང་བཞིན་ གྱིས་སྐྱེ་བ་མེད་དེ། རང་བཞིན་ གྱིས་བདག་ལས་ མི་སྐྱེ། རང་
བཞིན་གྱི་གཞན་ལས་ཀྱང་མི་སྐྱེ། གཉིས་ཀ་ལས་ཀྱང་མི་སྐྱེ། རྒྱུ་མེད་ལས་
ཀྱང་མི་སྐྱེ་བའི་ཕྱིར་ཞེས་པ་རྩ་སྦྱོར་ཡིན་ཏེ། ཐེག་མཆོག་དབུ་མའི་ཟིན་བྲིས་
ལས། དེ་ཡང་ཕྱི་ནང་གི་དངོས་པོ་འདི་རྣམས་རང་བཞིན་གྱིས་མགྲུབ་སྟེ། སྐྱེ་བ་མེད་པའི་
- 232 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་། །
ཕྱིར། དེའི་རྒྱུ་མཚན་ཡང་། ཕྱི་ནང་གི་དངོས་པོ་འདི་རྣམས་ཆོས་ཅན་རང་བཞིན་
གྱིས་སྐྱེ་བ་མེད་དེ། རང་བཞིན་གྱིས་བདག་ལས་ཀྱང་མི་སྐྱེ། གཞན་ལས་ཀྱང་
མི་སྐྱེ། གཉིས་ཀ་ལས་ཀྱང་མི་སྐྱེ། རྒྱུ་མེད་ལས་ཀྱང་མི་སྐྱེ་བའི་ཕྱིར་རྩ་སྦྱོར་འགོད་
པ་དང་། ཞེས་གསུངས་སོ། །གཏན་ཚིགས་འདི་ལ་ཁྱད་པར་འགོག་པ་ཞེས་བརྗོད་
པའི་རྒྱུ་མཚན་ཡོད་དེ། ཐེག་མཆོག་དབུ་མའི་ཟིན་བྲིས་ལས། འདི་ཉིད་ལ་མཐའ་
བཞི་སྐྱེ་འགོག་གི་རིགས་པ་ཞེས་བྱ་བ་ཡིན་ཞིང་། ཁྱད་པར་འགོག་པ་ཞེས་བྱ་བའི་
དོན་ཡང་། དངོས་པོ་རང་རང་གི་ངོ་བོ་རྣམས་གཅིག་དུ་བྲལ་གྱི་རིགས་པས་བདེན་
མེད་དུ་སྒྲུབ་པ་དང་། དེའི་ཁྱད་པར་སྐྱེ་བ་ཉིད་འགོག་པར་བྱེད་པས་ན། དེ་སྐད་ཅེས་
བྱའོ། །གཉིས་པ་ཚུལ་སྒྲུབ་པ་ལ་ཕྱོགས་ཆོས་སྒྲུབ་དང་། ཁྱབ་པ་སྒྲུབ་དང་གཉིས།
དང་པོ་ནི། ཐེག་མཆོག་དབུ་མའི་ཟིན་བྲིས་ལས། དེའི་ཕྱོགས་ཆོས་སྒྲུབ་པ་ནི། མིག་
སོགས་ཆོས་ཅན་བདག་ལས་མི་སྐྱེ་སྟེ། ཡོད་པའི་ཕྱིར་ཞེས་བདག་ལས་མི་སྐྱེ་
བའི་སྒྲུབ་བྱེད་དང་པོ་དང༌། མིག་སོགས་ཆོས་ཅན། བདག་ལས་མི་སྐྱེ་སྟེ། ཁྱོད་
སྐྱེ་བ་རྐྱེན་གཞན་ལ་ལྟོས་པ་མངོན་སུམ་དུ་མཐོང་བའི་ཕྱིར། ཞེས་རྒྱ་མཚན་
གཉིས་པ་འགོད་པར་བྱེད་པ་ཡིན་ལ། སྒྲུབ་བྱེད་དང་པོའི་དོན་ཡང་དཔེར་ན་
མིག་སྐད་ཅིག་མ་གཉིས་པ་བདག་ཉིད་ཀྱིས་སྐྱེད་པར་བྱེད་ན། བྱེད་པ་པོ་མིག་
སྐད་ཅིག་མ་གཉིས་པ་རང་ཉིད་མ་སྐྱེས་པས་མེད་ལ། དེའི་ཕྱིར་མིག་སྐད་ཅིག་
མ་གཉིས་པ་རང་ཉིད་དེའི་བྱེད་པ་པོར་ག་ལ་རུང་སྟེ་མི་རུང་བའི་ཕྱིར་རོ། །གཞན་
ཡང་མིག་སྐད་ཅིག་མ་གཉིས་པ་རང་ཉིད་ཀྱིས་སྐྱེད་པར་བྱེད་ན། མིག་སྐད་ཅིག་
མ་གཉིས་པ་རང་ཉིད་གྲུབ་ཟིན་པ་གཅིག་གིས་སྐྱེད་པར་བྱེད་དམ། མ་གྲུབ་པ་
ཞིག་གིས་སྐྱེད་པར་བྱེད། གལ་ཏེ་མིག་སྐད་ཅིག་མ་གཉིས་པ་རང་ཉིད་གྲུབ་ཟིན་
པ་གཅིག་གིས་བསྐྱེད་ན། སྐྱེད་བྱེད་ཀྱི་དགོས་པ་མེད་དེ། རང་ཉིད་གྲུབ་ཟིན་
- 233 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
པ་ལ་སྐྱེད་བྱེད་མི་དགོས་པའི་ཕྱིར་རོ། །གཞན་ཡང་མིག་སྐད་ཅིག་མ་གཉིས་པ་
རང་དུས་སུ་མ་གྲུབ་པ་ཞིག་གིས་མིག་སྐད་ཅིག་མ་གཉིས་པ་རང་ཉིད་སྐྱེད་པར་
བྱེད་ན་དེ་མི་འཐད་དེ། རང་ཉིད་མ་གྲུབ་པས་ཇི་ལྟར་སྐྱེད་པར་བྱེད་དེ་བསྐྱེད་
མི་ནུས་པའི་ཕྱིར་རོ། །གཞན་ལས་སྐྱེ་བ་ཡང་མ་ཡིན་ཏེ། རང་དང་རྒྱུ་གཅིག་ཏུ་
གྱུར་པའི་ས་བོན་ལ་ལྟོས་པའི་ཕྱིར་ཅི་སྟེ་དེ་ལྟར་མི་ལྟོས་ན་རྒྱུ་དང་རྒྱུ་མིན་པ་མཉམ་
པར་འགྱུར་བ་ཡིན་ཏེ། རྒྱུ་ཡིན་མིན་ཐམས་ཅད་ལས་འབྲས་བུ་ཡིན་མིན་ཐམས་
ཅད་སྐྱེ་བའི་ཕྱིར་རོ། །གཞན་ཡང་འབྲས་བུ་སྐྱེ་བ་རང་དང་རྒྱུ་གཅིག་ཏུ་གྱུར་པའི་
ས་བོན་ལ་མི་ལྟོས་ན། རྒྱུ་གཅིག་ཏུ་གྱུར་པའི་ས་བོན་དེ་ལ་རྐྱེན་གྱིས་ཕན་འདོགས་
མི་དགོས་པར་ཐལ་བའི་ཕྱིར་རོ། །གཞན་ཡང་གཞན་ལས་སྐྱེ་ན། ཞིག་ཟིན་པའི་
གཞན་ལས་སྐྱེའམ། མ་ཞིག་པའི་གཞན་ལས་སྐྱེ། གལ་ཏེ་ཞིག་ཟིན་གྱི་རྒྱུ་གཞན་
ལས་སྐྱེ་ན་རྒྱུ་མེད་ལས་སྐྱེ་བར་ཐལ་བར་འགྱུར་ཏེ། ཞིག་ཟིན་པ་ནི་འདས་པ་
དངོས་མེད་ཡིན་པའི་ཕྱིར་རོ། །མ་ཞིག་པའི་རྒྱུ་གཞན་ལས་སྐྱེ་ན། རྒྱུ་འབྲས་གཉིས་
པོ་དུས་མཉམ་ཕན་ཚུན་ཉིད་དུ་གྱུར་པས། བསྐྱེད་བྱ་སྐྱེད་བྱེད་ཀྱི་རྒྱུ་འབྲས་སུ་
མི་རུང་ངོ༌། །དེ་ལས་འགགས་ཟིན་པ་དང་། མ་འགག་པ་ལས་སྐྱེ་བ་མ་ཡིན་ཡང་།
རྒྱུ་འགག་བཞིན་པ་ལས་འབྲས་བུ་སྐྱེ་བཞིན་པ་སྐྱེ་བའི་རྒྱུ་འབྲས་ཀྱི་རིམ་པ་དེ་
ལྟར་ཡིན་ཞེས་སྨྲ་ན། སྤྱིར་དེ་ཀུན་རྫོབ་གནས་ཐབས་ཀྱི་འབྲས་བུ་སྐྱེ་ཚུལ་དེ་
ལྟར་ཡིན་པས་བདེན་ཡང་། དོན་དམ་དཔྱོད་བྱེད་ཀྱི་རིགས་པས་བརྟག་ན་དེ་
ཡང་མི་འགྲུབ་སྟེ། འགག་བཞིན་པ་ཡང་། ཆ་གཅིག་འགགས་ཟིན་ཆ་གཅིག་
མ་འགག་པ་དེ་ཉིད་ལ། འགག་བཞིན་པ་ཞེས་བཏགས་པ་ཡིན་པས། འགགས་
པ་དང་། མ་འགག་པ་ལས་གཞན་པའི་འགག་བཞིན་པ་མེད་པའི་ཕྱིར། ས་བོན་
འགག་བཞིན་པ་དེ་ལས་འབྲས་བུ་སྐྱེ་བ་ཡང་མི་རུང་ངོ་། །ཆུ་ལུད་དྲོད་གཤེར་
༤ 234



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
།
སོགས་རྐྱེན་གཞན་རྣམས་སྣ་ཚོགས་པ་ལས་བྱུང་བ་ཡིན་ཡང་། ངོ་བོ་ཉིད་ཀྱིས་
གྲུབ་པའི་གཞན་ལས་བསྐྱེད་པའི་བྱེད་པ་པོ་མིན་ནོ། །དེ་ལྟར་ཀུན་རྫོབ་སྣང་ཙམ་
དུ་དངོས་པོ་སྐྱེ་བ་འདི་རྣམས་གཞན་ལས་སྐྱེ་བར་སྣང་བ་ནི། བློས་བཏགས་པའི་
ངོར་སྣང་བ་ཡིན་ནོ། །དེའི་རྒྱུ་མཚན་ཡང་མྱུ་གུའི་དུས་ན་ས་བོན་དེ་མེད་པའི་ཕྱིར།
ས་བོན་དེ་མྱུ་གུ་རང་ཉིད་དང་གཅིག་པ་ཡང་མིན་ལ། མྱུ་གུ་དང་རྒྱུད་གཅིག་ཏུ་
གཏོགས་པའི་ཕྱིར། ཐ་དད་གཞན་ཡང་མིན་པས། ས་སྨྱུག་གཉིས་པོ་དེ་གཅིག་
དང་ཐ་དད་གང་དུ་ཡང་བརྗོད་དུ་མེད་པས་ས་བོན་ལས་མྱུ་གུ་སྐྱེ་བར་སྣང་བ་འདི་
ཡང་བཏགས་ངོ་ཙམ་ཡིན་ནོ། །དེས་ན་ས་བོན་དང་མྱུ་གུ་གཉིས་པོ་དེ་ཕན་ཚུན་
དུ་ཡོད་མེད་རྣམ་པར་དཔྱད་པས། ས་བོན་ལས་མྱུ་གུ་སྐྱེ་ཞེས་པ་ཡང་རྣམ་པར་
འཇིག་པར་འགྱུར་ཏེ། དོན་དམ་པར་དེ་ལས་དེ་སྐྱེ་བ་མེད་པའི་ཕྱིར་རོ། །བདག་
གཞན་གཉིས་ཀ་ལས་སྐྱེ་བར་འདོད་ན། གོང་དུ་བསྟན་པ་ལྟར་གྱི་བདག་ལས་
སྐྱེ་བ་དང་གཞན་ལས་སྐྱེ་བ་གཉིས་ཀའི་སྐྱོན་དང་བཅས་པ་ཡིན་པའི་ཕྱིར་དང་།
བདག་དང་གཞན་ལས་སྐྱེ་བ་ཁེགས་པ་ན། གཉིས་ཀ་ལས་སྐྱེ་བ་ཤུགས་ལ་ཁེགས་
པར་འགྱུར་བ་ཡིན་ཏེ། དཔེར་ན། སྔོན་པོ་དང་། སེར་པོ་དང་། དམར་པོ་གསུམ་
ཁེགས་པ་ན། དེ་གསུམ་འདུས་པའི་ཁྲ་བོ་ཤུགས་ལ་ཁེགས་པ་བཞིན་ནོ། །གཞན་
ཡང་བདག་གཞན་གཉིས་ཀ་ལས་སྐྱེ་ན། རང་དབང་ཅན་བདེན་པའི་སྐྱེ་བ་མ་
ཡིན་པར་ལྟོས་ནས་གྲུབ་པའི་སྐྱེ་བར་འགྱུར་ཏེ། བདག་གཞན་གཉིས་པོ་ཕན་
ཚུན་དུ་ལྟོས་པ་ལ་བརྟེན་ནས་སྐྱེ་བ་ཡིན་པའི་ཕྱིར་རོ། །རྒྱུ་མེད་ལས་སྐྱེ་བ་ནི་ནམ་
ཡང་མི་འཐད་དེ། ཡང་ན་རྒྱུ་ལ་མ་ལྟོས་པའི་ཕྱིར་རོ། །དུས་རྟག་ཏུ་སྐྱེ་བར་ཐལ་
བ་དང་། ཡང་ན་སྐྱེ་བའི་རྒྱུ་གཏན་ནས་མེད་པའི་ཕྱིར། དུས་ནམ་གྱི་ཚེ་ཡང་འབྲས་
བུ་མི་སྐྱེ་བར་ཐལ་བར་འགྱུར་ཏེ། རྒྱུ་མེད་གཞན་ལ་མ་ལྟོས་ཕྱིར། །རྟག་ཏུ་ཡོད་



ཀུན་མཁྱེན་དགོངས་རྒྱན།།
དེབ་ཕྲེང་བདུན་པ།
པའམ་མེད་པར་འགྱུར། །ཞེས་གསུངས་པ་ལྟར་རོ། །གཞན་ཡང་དངོས་པོ་འདི་
རྣམས་རེས་འགའ་སྐྱེ་བར་མངོན་སུམ་དུ་མཐོང་ནས་ཀྱང་། རྒྱུ་མེད་དུ་འགལ་ཏེ།
རྒྱུ་ཚོགས་པ་ལས་འབྲས་བུ་སྐྱེ་བ་དང་། རྒྱུ་མ་ཚོགས་པ་ལས་འབྲས་བུ་མི་སྐྱེ་བར་
མཐོང་བའི་ཕྱིར་རོ། །རྒྱུ་མེད་ལས་སྐྱེ་བ་ནི། འཇིག་རྟེན་གྱི་གྲགས་པས་ཀྱང་གནོད་
པ་ཡིན་ཏེ། གང་ཅི་ཡང་རུང་བའི་དངོས་པོ་ཐམས་ཅད་རང་རང་གི་རྒྱུ་ལས་སྐྱེ་བར་
ཀུན་ཏུ་གྲགས་པའི་ཕྱིར་རོ། །དོན་དམ་པར་གཞན་སྐྱེ་མེད་ཀྱང་ཀུན་རྫོབ་ཏུ་
གཞན་སྐྱེ་ཡོད་པར་ཁས་ལེན་དགོས་ཏེ། ཆོས་ཀྱི་ཤན་འབྱེད་ལས། འདིས་ནི་
དབུ་མ་པར་ཁས་འཆེ་བ་མང་པོ་དག་ཀུན་རྫོབ་ཏུ་གཞན་སྐྱེ་བཀག་ནས། ཞེས་
སོགས་གསུངས་པའི་ཕྱིར་རོ། ། ན་
གཉིས་པ་ཁྱབ་པ་སྒྲུབ་པ་དངོས་དང་ཞར་བྱུང་སྒྲུབ་ངག་བཤད་དང་གཉིས། །
དང་ པོ་ ནི། ཐེག་མཆོག་ཊིཀ་ཟིན་ལས། ཁྱབ་པ་སྒྲུབ་པ་ནི། མཐའ་བཞི་བོ་གང་
རུང་ལས་མི་སྐྱེ་ན། རང་བཞིན་གྱིས་སྐྱེ་བ་མེད་པས་ཁྱབ་པ་ཡིན་ཏེ། དངོས་པོར་
སྐྱེ་ན་མཐའ་བཞི་བོ་གང་རུང་ལས་སྐྱེ་བར་ངེས་པའི་ཕྱིར་རོ། །དེའི་རྒྱུ་མཚན་
ཡང་། དངོས་པོ་གང་དང་གང་ཡིན་པ་དེ་ལ། རང་དང་གཞན་གཉིས་ཀྱིས་ཁྱབ་པ་
ཡིན་ཏེ། རང་གཞན་གཉིས་གང་རུང་མ་ཡིན་པའི་དངོས་པོ་མི་སྲིད་པའི་ཕྱིར་
རོ། །ཞེས་གསུངས་སོ། གཉིས་པ་ཞར་བྱུང་སྒྲུབ་ངག་བཤད་པ་ནི། ཐེག་མཆོག་
ཊིཀ་ཟིན་ལས། སྒྲུབ་པའི་ངག་བཀོད་པ་ནི། བདག་དང་གཞན་དང་། གཉིས་
ཀ་དང་རྒྱུ་མེད་དེ། མཐའ་བཞི་ལས་མི་སྐྱེ་ན། རང་བཞིན་གྱིས་སྐྱེ་བ་མེད་པས་
ཁྱབ། དཔེར་ན་རུས་སྦལ་གྱི་སྤུ་བཞིན། ཕྱི་ནང་གི་དངོས་པོ་འདི་དག་ཀྱང་མཐའ་
བཞི་ལས་སྐྱེ་བ་མེད་པའི་ཕྱིར་ན། རང་བཞིན་གྱིས་སྐྱེ་བ་མེད་དོ་ཞེས་སྒྲུབ་པའི་
ངག་བཀོད་པས། ཚུལ་གསུམ་དྲན་ལམ་དུ་འཕེན་པ་ཡིན་ནོ། །དེ་ཡང་མཐའ་
- 236 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
བཞི་ལས་མི་སྐྱེ་བའི་རྟགས་གྲུབ་པའི་དུས་ན། ཕྱི་རྒོལ་དེའི་བློ་ངོར་རང་བཞིན་
གྱིས་སྐྱེ་བ་མེད་པའི་དོན་གྲུབ་ཟིན་པ་ཡིན་ཡང་། སྒྲུབ་ངག་བཀོད་དེ། ཚུལ་གསུམ་
དྲན་ལམ་དུ་འཕངས་པ་ན། མཐའ་བཞི་བོ་ལས་མི་སྐྱེ་བ་དེ་ལ། རང་བཞིན་གྱིས་
སྐྱེ་བ་མེད་དོ། །ཞེས་ཐ་སྙད་གྲུབ་པར་བྱེད་པ་ཡིན་ནོ། །ཞེས་གསུངས་པའི་ཕྱིར་
རོ། །ཡང་གཏན་ཚིགས་ཀྱི་གཙོ་བོ་དང་དེ་དག་གི་རྩ་བར་གྱུར་བའི་གཏན་ཚིགས་
ནི། ཐེག་མཆོག་དབུ་མའི་ཟིན་བྲིས་ལས། གཏན་ཚིགས་ཀྱི་གཙོ་བོ་ཕྱི་རོལ་ཀྱི་
དོན་དང་ནང་ཤེས་པ་གཉིས་ཆར་བདེན་མེད་དུ་གཏན་ལ་ཕེབས་ནུས་པ་ནི། ངོ་
བོ་འགོག་པ་གཅིག་དུ་བྲལ་དང་། ཁྱད་པར་འགོག་པ་མཐའ་བཞི་སྐྱེ་འགོག་གཉིས་
ཡིན་ཞིང་། དེ་དག་གི་ཡང་རྩ་བར་གྱུར་པ་ནི། མགོན་པོ་ཀླུ་སྒྲུབ་ཀྱིས་དབུ་མ་རྩ་
བའི་མཆོད་བརྗོད་དུ་གསུངས་པ། གང་གིས་རྟེན་ཅིང་འབྲེལ་བར་འབྱུང༌། །འགག་
པ་མེད་པ་སྐྱེ་མེད་པ། །ཆད་པ་མེད་པ་རྟག་མེད་པ། །འོང་བ་མེད་པ་འགྲོ་མེད་
པ། །ཐ་དད་དོན་མིན་དོན་གཅིག་མིན། །སྤྲོས་པ་ཉེར་ཞི་ཞིར་བསྟན་པ། །ཞེས་
གསུངས་པ་ལྟར། རྩ་བའི་གཏན་ཚིགས་རྣམ་པ་བཞི་ཡོད་པ་ཡིན་ཏེ། ཕྱི་ནང་གི་
དངོས་པོ་འདི་རྣམས་ཆོས་ཅན། མཐར་འགག་པ་དང་བར་དུ་གནས་པ་མེད་དེ།
དང་པོར་སྐྱེ་བ་མེད་པའི་ཕྱིར། ཡང་ཕྱི་ནང་གི་དངོས་པོ་འདི་རྣམས་ཆོས་ཅན། ཐ་
དད་དུ་གྲུབ་པ་མིན་ཏེ། གཅིག་པ་མེད་པའི་ཕྱིར་དང་། ཡང་ཕྱི་ནང་གི་དངོས་
པོ་འདི་རྣམས་ཆོས་ཅན། འོང་བ་མེད་དེ། སོང་བ་མ་གྲུབ་པའི་ཕྱིར་དང་། ཡང་
ཕྱིནང་གི་དངོས་པོ་འདི་རྣམས་ཆོས་ཅན། ཆད་པ་མེད་དེ། རྟག་པ་མེད་པའི་ཕྱིར།
ཞེས་བཀོད་པ་བཞི་བོ་འདི་རྣམས་རྩ་བའི་གཏན་ཚིགས་བླ་ན་མེད་པ་ཡིན་ཏེ། དབུ་
མའི་གཞུང་གི་གཏན་ཚིགས་ཀྱི་རྣམ་གྲངས་མཐའ་ཡས་པ་དག་ཀྱང་བཞི་བོ་
འདི་རྣམས་ཁོ་ནའི་རྗེས་འབྲང་ཡིན་པའི་ཕྱིར་རོ། །ཞེས་གསུངས་སོ།། །། །
༤ 237 -



ཀུན་མཁྱེན་དགོངས་རྒྱན། །
དེབ་ཕྲེང་བདུན་པ།
༈ དྲི་བ་ཉི་ཤུ་བ་ནི། ཟིན་བྲིས་ལས། ཁྱད་པར་མ་རིག་བག་ཆགས་ཀྱི་
སའི་གཉེན་པོ་བླ་ན་མེད་པ་ནི་དེ་བཞིན་གཤེགས་པའི་བྱང་ཆུབ་ཀྱི་ཡེ་ཤེས་ཡིན་
ནོ་ཞེས་པའི་དོན་དང་དེའི་སྐབས་ཀྱི་མ་རིག་བག་ཆགས་ཀྱི་ངོ་བོ་དང་དེ་འཁོར་བ་
ཡིན་ནམ་ཅི་ཞེས་པའོ། །དེའི་ལན་ནི། ཁྱད་པར་མ་རིག་བག་ཆགས་ཀྱི་སའི་གཉེན་
པོ་བླ་ན་མེད་པ་ནི་དེ་བཞིན་གཤེགས་པའི་བྱང་ཆུབ་ཀྱི་ཡེ་ཤེས་ཡིན་ནོ་ཞེས་
པའི་དོན་ནི་དོན་དམ་ དེ་ བཞིན་གཤེགས་ པའི་ ཡེ་ཤེས་དེ་ནི་མ་རིག་བག་
ཆགས་ཀྱི་གཉེན་པོ་བླ་ན་མེད་པ་ཡིན་ཞེས་པའོ། །དེའི་སྐབས་ཀྱི་མ་རིག་བག་
ཆགས་ཀྱི་ས་དང་སྤྱིར་མ་རིག་བག་ཆགས་ཀྱི་ས་གཉིས་ལ་ཁྱེད་པར་མེད་ལ།
མ་རིག་བག་ཆགས་ཀྱི་ས་ཞེས་པ་ནི་ཉོན་མོངས་པ་ཕྱི་མ་བསྐྱེད་མི་ནུས་པའི་
བག་ཆགས་སྤང་བྱའི་རིགས་སུ་གནས་པ་དེ་ཡིན་ཞིང་དེ་ནི་འཁོར་བ་མ་ཡིན་
པར་འཁོར་བ་ཕྲ་མོའི་རྒྱུ་ཀུན་འབྱུང་ཕྲ་མོ་ཡིན་ཏེ། ཐེག་མཆོག་དབུ་མའི་ཟིན་
བྲིས་ལས། བྱང་ཆུབ་སེམས་དཔའ་འཕགས་པའི་རྒྱུད་ཀྱི་ཤེས་སྒྲིབ་རྣམས་དང་།
མ་རིག་བག་ཆགས་ཀྱི་ས་དང་དབང་བསྒྱུར་བའི་ཉོན་མོངས་པ་རྣམས་དང་།
ཟག་པ་མེད་པའི་ལས་དེ་དག་ལ་ཀུན་འབྱུང་ཕྲ་མོ་ཞིག་འཇོག་ཅིང་། རྣམ་པར་
བྱང་བའི་ལམ་གྱིས་བསྡུས་པ་ཡིན་ནོ། །དེ་ལ་མ་རིག་བག་ཆགས་ཀྱི་ས་ནི་ཐམས་
ཅད་མཁྱེན་པ་ཐོབ་པ་ལ་སྒྲིབ་ཅིང་ཤེས་སྒྲིབ་ཀྱི་གཞིའི་ས་ཡིན་པས་དེ་སྐད་ཅེས་
འཇོག་གོ །དེ་ནི་བྱང་ཆུབ་སེམས་དཔའ་རྣམས་ཀྱིས་སྤོང་བར་མི་ནུས་ཤིང་རང་
དབང་མེད་པའི་སྒྲིབ་པའོ། །དབང་སྒྱུར་བའི་ཉོན་མོངས་ནི་བྱང་ཆུབ་སེམས་དཔའ་
རྣམས་ཀྱི་རྒྱུད་ལ་བརྟེན་པས་སེམས་མ་ཞི་བ་དང་ཐར་བ་ཐོབ་པ་ལ་གེགས་བྱེད་དུ་མི་
འགྱུར་པར་བྱང་ཆུབ་ལ་ཉེ་བར་འགྱུར་ཞིང་སེམས་རབ་ཏུ་ཞི་བར་འགྱུར་བ་
སྟེ། ཞེས་དང་། ས་བཟང་གི་རྒྱུད་བླའི་འགྲེལ་བ་ལས། དེ་ལ་སྐྱེ་བའི་རྒྱུ་ནི་བྱང་ཆུབ་
= 238 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
སེམས་དཔའ་རྣམས་ཀྱིས་གཞན་དོན་དུ་སྐྱེ་བ་ལེན་པའི་རྒྱུ་འདོད་ཆགས་ལ་སོགས་
པའི་ཉོན་མོངས་ཤིན་དུ་ཕྲ་མོ་ཆེད་དུ་གཉེར་ནས་མ་སྤངས་པ་སྟེ། ཞེས་དང་།
ཡང་དེ་ལས། ཉོན་མོངས་པའི་ཀུན་ནས་ཉོན་མོངས་པ་ལྟ་བུའི་མ་རིག་བག་
ཆགས་ཀྱི་ས་སྟེ་དེ་སྤངས་པ་རྣམས་ཀྱིས་ནི་ཉོན་མོངས་པའི་དྲི་མ་དྲི་ང་བའི་བག་ཆགས་
ཐམས་ཅད་དང་བཅས་པའི་ཕྱིར་གཙང་བའི་ཕ་རོལ་ཏུ་ཕྱིན་པ་རབ་ཀྱི་མཐར་
ཕྱིན་པ་མི་འཐོབ་བོ། །ཞེས་སོགས་ཀྱིས་ཉོན་མོངས་པའི་བག་ཆགས་ཕྲ་མོ་དེ་
ཉོན་མོངས་པ་མངོན་གྱུར་དང་དེའི་བག་ལ་ཉལ་དང་དེའི་བག་ཆགས་ཕྲ་མོ་གསུམ་
ལས་ཕྱི་མ་ལ་བཞེད་ལ། དེ་ནི་ཤེས་སྒྲིབ་དང་མ་རིག་བག་ཆགས་ཕྲ་མོར་གསུངས་
སོ། །སྔར་གཞན་སྟོང་བགྲོ་གླེང་ཐེངས་གཉིས་པའི་དྲིས་ལན་བཅུ་དགུ་པར་ཅུང་ཟད་
བཤད་ཟིན་པས་དེ་ཙམ་ལས་མ་སྤྲོས་སོ།། །། །
དྲི་བ་ཉེར་གཅིག་པ་ནི། ལམ་ལྔ་བོ་སོ་སོའི་ཚད་དམ་མཚན་ཉིད་ཇི་ལྟར་
ཡིན་ཞེས་པའོ། །དེའི་ལན་ནི།ལམ་ལྔ་སོ་སོའི་ཚད་དམ་མཚན་ཉིད་སྔར་གྲུབ་
མཐའི་རྣམ་བཞག་ལེགས་བཤད་འདོད་འཇོ་རུ་ཚོགས་ཆོས་བདེན་བཞིའི་རྣམ་
བཤད་དང་ས་བཟང་གི་རྒྱུད་བླའི་འགྲེལ་བ་སོགས་ཀྱི་སྒྲས་ཟིན་ལྟར་བཤད་པ་
ཡིན་ལ། དེ་དང་ས་བཟང་གི་ཐེག་པ་ཆེན་པོ་མདོ་སྡེའི་རྒྱན་གྱི་རྣམ་པར་བཤད་པ་
ཐེག་ཆེན་རབ་གསལ་སྣང་བ་གཉིས་དོན་ལ་གཅིག་ཏུ་བབས་པས་དེ་བཞིན་དུ་འདིར་
འཆད་པ་ལ། དང་པོ་ལམ་ཀྱི་མཚན་ཉིད་ནི། མདོ་སྡེའི་རྒྱན་གྱི་རྣམ་བཤད་ཐེག་ཆེན་
རབ་གསལ་སྣང་བ་ལས། དང་པོ་ནི་གང་ལ་ཞུགས་ནས་མྱ་ངན་ལས་འདས་པར་
ཕྱིན་པར་བྱེད་པ་ཞེས་པའམ་ཐབས་དང་ཤེས་རབ་ཟུང་དུ་འཇུག་པའི་དགེ་བ་གང་
ཞིག རྣམ་པར་གྲོལ་བའི་འཇུག་ངོགས་སུ་གྱུར་པ་སྟེ། མདོ་ལས། ཐབས་དང་བཅས་
པའི་ཤེས་རབ་ནི་ལམ་མོ། །ཤེས་རབ་དང་བཅས་པའི་ཐབས་ནི་ལམ་མོ། །ཞེས་
- 239 -



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
གསུངས་པ་ལྟར་རོ། །མཚན་གཞིའི་དངོས་པོ་ནི། བྱང་ཆུབ་འདོད་པས་ཀུན་ནས་
བསླངས་པའི་སྒོ་གསུམ་གྱི་དགེ་བ་བྱང་ཆུབ་ཏུ་བསྔོས་པའོ། །བྱེད་ལས་ནི་ཟག་པ་
དང་བཅས་པ་འབྲས་བུའི་ཆ་ཐམས་ཅད་སྡུག་བསྔལ་དུ་ཤེས་པར་བྱས་ནས་དེའི་
རྒྱུ་ལས་དང་ཉོན་མོངས་པ་སྤོང་ཞིང་། དེ་དག་གི་རྣམ་པར་དག་པ་མངོན་སུམ་དུ་
བྱ་བའི་ཆེད་དུ་ཟག་པ་མེད་པའི་དགེ་བའི་རྩ་བ་རྣམས་བསྟེན་པར་བྱེད་པ་སྟེ། ཀུན་
ལས་བཏུས་པར། ལམ་གང་གིས་སྡུག་བསྔལ་ཡོངས་སུ་ཤེས་པ་དང་ཀུན་འབྱུང་སྤོང་
བ་དང་འགོག་པ་མངོན་དུ་བྱེད་པ་དང་ལམ་སྒོམ་པ་སྟེ། ལམ་གྱི་མཚན་ཉིད་མདོར་
བསྡུས་པའོ་ཞེས་གསུངས་པ་ལྟར་རོ། །ཚོགས་ལམ་གྱི་མཚན་ཉིད་ནི། མདོ་སྡེའི་
རྒྱན་གྱི་རྣམ་བཤད་ཐེག་ཆེན་རབ་གསལ་སྣང་བ་ལས། དེ་ལ་དང་པོ་ཚོགས་ལམ་
གྱི་མཚན་ཉིད་ནི། རང་རང་གི་བྱང་ཆུབ་ཏུ་སེམས་བསྐྱེད་ནས་དྲོད་མ་ཐོབ་ཀྱི་བར་
གྱི་དགེ་བ་གང་ཞིག མྱ་ངན་ལས་འདས་པར་ཕྱིན་པར་བྱེད་པའི་ཐབས་སུ་གྱུར་
པའོ། །ཞེས་གསུངས་སོ། །སྦྱོར་ལམ་གྱི་མཚན་ཉིད་ནི། མདོ་སྡེའི་རྒྱན་གྱི་རྣམ་
བཤད་ཐེག་ཆེན་རབ་གསལ་སྣང་བ་ལས། སྦྱོར་ལམ་ལའང་དོན་བདུན་གྱི་དང་
པོ་མཚན་ཉིད་ནི། ཚོགས་ལམ་རྫོགས་ནས་མཐོང་ལམ་མ་ཐོབ་བར་གྱི་དགེ་བ་
གང་ཞིག མྱ་ངན་ལས་འདས་པར་ཕྱིན་པར་བྱེད་པའི་ཐབས་སུ་གྱུར་པའོ། །ཞེས་
སོ། །མཐོང་ལམ་གྱི་མཚན་ཉིད་ནི། མདོ་སྡེའི་རྒྱན་གྱི་རྣམ་བཤད་ཐེག་ཆེན་རབ་
གསལ་སྣང་བ་ལས། མཐོང་ལམ་ལ་ཡང་མཚན་ཉིད་ནི། ཆོས་མཆོག་རྫོགས་ནས་
སྒོམ་ལམ་མ་སྐྱེས་པར་གྱི་དགེ་བ་གང་ཞིག མྱ་ངན་ལས་འདས་པར་ཕྱིན་པར་བྱེད་
པའི་ཐབས་སུ་གྱུར་པའོ། །ཞེས་གསུངས་སོ། །སྒོམ་ལམ་གྱི་མཚན་ཉིད་ནི། མདོ་
སྡེའི་རྒྱན་གྱི་རྣམ་བཤད་ཐེག་ཆེན་རབ་གསལ་སྣང་བ་ལས། སྒོམ་ལམ་ལའང་
མཚན་ཉིད་ནི་མཐོང་ལམ་རྫོགས་ནས་མི་སློབ་ལམ་མ་ཐོབ་བར་གྱི་དགེ་བ་གང་ཞིག་
= 240 -



གཞན་སྟོང་དྲིས་ལན་སྐལ་བཟང་རྒྱན་ཕྲེང་
། །
མྱ་ངན་ལས་འདས་པར་ཕྱིན་པར་བྱེད་པའི་ཐབས་སུ་གྱུར་པའོ། །ཞེས་གསུངས་
སོ། ། ཐེག་པ་རང་ལམ་གྱི་མི་སློབ་ལམ་གྱི་མཚད་ཉིད་ནི། ཐེག་པ་རང་ལམ་གྱི་
མི་སློབ་པའི་རྒྱུད་ལ་མངའ་བའི་དགེ་བ་གང་ཞིག མྱ་ངན་ལས་འདས་པར་ཕྱིན་
པར་གྱུར་པའི་མངོན་རྟོགས་དེ་ཡིན་ཏེ། མདོ་སྡེའི་རྒྱན་གྱི་རྣམ་བཤད་ཐེག་ཆེན་རབ་
གསལ་སྣང་བ་ལས། མཐར་ཕྱིན་པའི་ལམ་གྱི་མཚན་ཉིད་ནི། མི་སློབ་པའི་རྒྱུད་
ལ་མངའ་བའི་དགེ་བ་གང་ཞིག མྱ་ངན་ལས་འདས་པར་ཕྱིན་པར་གྱུར་པའོ། །ཞེས་
གསུངས་སོ། །ལམ་གྱི་རྣམ་བཞག་མདོར་བསྡུས་ཞིག་སྔར་བདག་གིས་གྲུབ་མཐའི་
རྣམ་བཞག་ལེགས་བཤད་འདོད་འཇོར་བཤད་ཟིན་ལ། ས་ལམ་གྱི་རྣམ་བཞག་
མདོར་བསྡུས་ཞིག་ལོགས་སུ་འབྲི་འདུན་ཡོད་པས་དེ་བཞིན་དུ་འགྲུབ་པར་གྱུར་
ཅིག དེས་ན་འདིར་ཚིག་མང་དུ་དོགས་ནས་དེ་ཙམ་ལས་མ་སྤྲོས་སོ། །དེ་ལྟ་བུའི་
ས་ལམ་ལ་བརྟེན་ནས་མཐར་ཐུག་རྣམ་པ་ཐམས་ཅད་མཁྱེན་པའི་ལམ་མཐར་ཕྱིན་
པའི་ཕྱིར་རོ།། །། དེ
སྨྲས་པ། ངེས་དོན་མདོ་དང་སེམས་འགྲེལ་གཞུང་བརྒྱ་ཡི། །
དགོངས་དོན་ཇི་བཞིན་བཤད་པའི་དྲིས་ལན་ཀུན། །
མ་ནོར་རབ་ཏུ་གསལ་བའི་སྒྲོན་མེ་འདི། །
སྐལ་བཟང་ཡིད་ཀྱི་རྒྱན་ཕྲེང་སྲིད་འདིར་མཛེས། །
བློ་གྲོས་ཡངས་པའི་ཀུན་གསལ་ལས་འོངས་པའི། །
ལེགས་བཤད་ཉིན་བྱེད་གསལ་བའི་འོད་ཟེར་གྱིས། །
བློ་ལྡན་དོན་གཉེར་མི་ཤེས་མུན་བསལ་ནས། །
དཔལ་ཡོན་པདྨའི་དགའ་ཚལ་རྒྱས་གྱུར་ཅིག །
༤ 241+



ཀུན་མཁྱེན་དགོངས་རྒྱན།
དེབ་ཕྲེང་བདུན་པ།
གལ་ཏེ་ལོག་བཤད་འཁྲུལ་པའི་ཆ་མཆིས་ན། །
ཆོས་ཀུན་གཟིགས་པ་རྣམས་ཀྱིས་བཟོད་མཛད་དེ། ། །
ལེགས་ཆ་མཆིས་ན་ལེགས་བཤད་གཟིགས་པ་རྣམས། །
དགའ་བས་ལེགས་བཤད་འཕེལ་བར་མཛད་དུ་གསོལ། །
རྒྱལ་བ་ཀུན་གྱི་ཐུགས་རྗེའི་བྱིན་བརླབས་དང་། །
རྒྱལ་བའི་དམ་ཆོས་བསླུ་མེད་བདེན་པ་དང་། །
རྒྱལ་བའི་ཐུགས་སྲས་ཀུན་གྱི་ཐུགས་རྗེ་ཡིས། ། །
རྒྱལ་བའི་ལུང་རྟོགས་བསྟན་པ་རྒྱས་གྱུར་ཅིག ། །
བདག་ཀྱང་འཁོར་ཚེ་ཚེ་རབས་ཐམས་ཅད་དུ། །
ཚུལ་གནས་ཐོས་བསམ་སྒོམ་གསུམ་རབ་བརྩོན་ཏེ། །
འཆད་རྩོད་རྩོམ་པས་རྒྱལ་བསྟན་གསལ་བྱེད་ཅིང་། །
ལེགས་བཤད་ཆར་གྱིས་འགྲོ་ཀུན་ཚིམ་པར་ཤོག །
ཅེས་ཇོ་ནང་ཤམྦྷ་ལའི་ངེས་གསང་གཞན་སྟོང་དབུ་མ་ཆེན་པོའི་བགྲོ་གླེང་ཐེངས་
གསུམ་པའི་དྲིས་ལན་རབ་གསལ་སྒྲོན་མེ་སྐལ་བཟང་རྒྱན་ཕྲེང་ཞེས་བྱ་བ་འདི་ནི་
ངག་དབང་དངོས་གྲུབ་དཔལ་ལམ་དབྱངས་ཅན་ངག་གི་རོལ་མཚོས་བྲིས་པའོ། །
རྒྱལ་བསྟན་ཕྱོགས་དུས་ཀུན་ཏུ་དར་ཞིང་རྒྱས་པར་གྱུར་ཅིག །ཛ་ཡནྟུ། ། །
སརྦ་མངྒ་ལམ། །
- 242



གཞན་སྟོང་དྲིས་ལན་སྐལ་བཟང་རྒྱན་ཕྲེང་།
རྣམ་གྲོལ་ཞི་བའི་རྒྱ་མཚོར་རོ་གཅིག་ཏུ། །
གཞོལ་བའི་མཐའ་ཡས་ཆོས་ཚུལ་དལ་འབབ་ཀླུང༌། །
ཚིག་གི་གཟེགས་མ་རེས་ཀྱང་དུག་གསུམ་གྱི། །
དྲི་མ་ཡོངས་འཁྲུད་ལེགས་བཤད་བདུད་རྩི་འདི། །
དཔར་དུ་བསྐྲུན་པའི་རྣམ་དཀར་ཕུང་པོའི་མཐུས། །
ཡང་དག་ཆོས་ཀྱི་སྒོ་མོ་སྟོང་ཕྲག་བརྒྱ། །
གདངས་ཏེ་རྒྱུད་ལྔའི་འགྲོ་བ་མ་ལུས་པ། །
ངེས་ལེགས་ནོར་བུའི་མཛོད་ལ་དབང་འབྱོར་ཤོག །
བརྩེ་བསྟན་པའི་རྒྱལ་མཚན་ནམ་སྤོས་ཁང་སྒྲོལ་བཟང་གིས་ཡོན་སྦྱོར་ཞུ་པས་
གང་གི་མཛད་བཟང་གི་འོད་སྣང་ཕྱོགས་བཅུར་རྒྱས་པར་གྱུར་ཅིག
༡༣



།
རྩོམ་སྒྲིག་འགན་ཁུར་པ།
རྒྱུ་{# # ## :
མདུན་ཤོག་ཇུས་འགོད་པ།
封面设计:
བསྟན་འཛིན་ཕུན་ཚོགས།
H ཀྵ |
མེ་ལོང་།།
# C
༄༅། ། རྟགས་རིགས་དང་ཕྱོགས་སྒྲའི་རྩོད་ལན་ཕྱོགས་ཆོས་
འཁོར་ལོའི་རེའུ་མིག་གཞན་སྟོང་བགྲོ་གླེང་
ཐེངས་གསུམ་པའི་དྲིས་ལན།
རྩོམ་པ་པོ།
དཔེ་སྐྲུན་མཁན།
འགྲེམས་སྤེལ་མཁན། །
གནས་ཡུལ།
སྒྲག་ཨང་།
ཁ་པར་ཨང་གྲངས།
བརྒྱུད་འཚོང་མཁན། །
པར་འདེབས་མཁན། །
དེབ་ཚད།།
པར་ཤོག །
པར་གཞིའི་སྒྲིག་ཐེངས།
པར་ཐེངས།
པར་གྲངས།
རིན་གོང་སྒོར། །
མཁན་དངོས་གྲུབ་དཔལ་
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་ཧོ་ཕིང་གི་བྱུང་འམ་ཡང་14པ།
IOKK013
010 -64227665
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
དབྱི་ཧུའེ་པར་འདེབས་ཁང་
།
85[]TIm x 1168run 1/32
1,875
2010ལོའི་ཟླ་4པར་པར་གཞི་དང་པོ་བསྒྲིགས།
2010ལོའི་ཟླ་4པར་པེ་ཅིན་དུ་པར་ཐེངས་དང་པོ་བརྒྱབ།
OO01 - 150)
13. U
ISBN 978 – 7-105 - 10674 -5/B • 447
( བོད180)



图书在版编目(CIP)数据
因类论释要:藏文:救球华著;1版—北京:民族曲
版社,2010.03
(全知意饰;第7卷)
ISBN 978-7-105 - 10674-5
1.因: I. 赵: 加国明(印度逻辑)——研究——藏语
N. B81-093.51
中国版本图书馆 CIP 数据核字(2010)第054527号
民族出版社出版发行
(北京市和平里北街14号 邮编100013)
http:// www.mzebs.com
艺辉印刷厂印刷
各地新华书店经销,
2010年03月第1版 2010年03月北京第1次印刷
开本:850 毫米x 1168 毫米 132 印张:7.875
| 印数:0001-1500 定价:13.00 元
ISBN 978-7-105-10674-5/6-447(藏 180)
(就隔室电话:58130519 藏文发行科电话:64227665)
一



མཁན་དངོས་གྲུབ་དཔལ།།
བརྩེ་བསྟན་པའི་རྒྱལ་མཚན་ནམ་སྤོས་ཁང་སྒྲོལ་བཟང་ལགས།



tfat H} » #
སྐྱེ་བ་འདི་དང་ཚེ་རབས་ཀུན་ཏུ་ཡང༌། །
མཚན་ལྡན་བླ་མའི་བརྩེ་བས་རྗེས་བཟུང་ནས། །
ཞི་བསིལ་ཆོས་ཀྱིས་རང་རྒྱུད་ལེགས་སྨིན་ནས། །
ཐུབ་བསྟན་གསལ་བའི་སྒྲོན་མེ་འགྱུར་བར་སྨོན།
ཅེས་ཇོ་ནང་བརྩེ་ཆེན་མཐོ་སློབ་རྟག་བརྟན་ལྔ་རིག་དར་རྒྱས་གླིང་ནས།
བསྟན་སྲུང་
ལ་ལྡན་དྲཀླད་མགོན།
s
--།px++
++++
༼༼ ༣ dཛཱidཚ74 5 >
[= f/r: 13.OOJE
